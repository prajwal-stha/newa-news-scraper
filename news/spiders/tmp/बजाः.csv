headline,final_news,additional_info,url
लुँया भाः द्वःछि क्वाहाँ वल,थौं बुधवाः छापावाल लुँ छगू तोलाय् द्वःछि तका दां क्वाहाँ वःगु दु । मंगलवाः १ लख २ हजार ५ सय तका दामं कारोवार जूगु लँु थौं बुधवाः १ लख १ हजार ५ सय तका दामं कारोवार जूगु नेपाल सुनचाँदी व्यवसायी महासंघं जानकारी ब्यूगु दु । संघया कथं थौं वहःया मूू नं छगू तोलाय् ४० तका दां क्वाहाँ वःगु दु । मंगलवाः छगू तोलाय् १ हजार २ सय ६५ तका दामं कारोवार जूगु वहःया मू बुधवाः छगू तोलाया १ हजार २ सय २५ तकां कारोवार जुयाच्वंगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण २४, बुधबार १४:१४:३९  ",https://www.newaonlinenews.com//%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%A6%E0%A5%8D%E0%A4%B5%E0%A4%83%E0%A4%9B%E0%A4%BF-%E0%A4%95%E0%A5%8D%E0%A4%B5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%B2
गुलाफ स्वां नं विदेशया हे भर !,मतिना प्रतीक कथं कयातःगु ह्याउँगु गुलाफ स्वां नं आयातय् भर परेजुइमाःगु अवस्था जूगु दु । थुगुखुसि गुलाफ स्वांया खेती म्हो जूगु हुनिं थुगु दँ उत्पादन क्वाहाँ वयेधुंकाः गुलाफ स्वां आयातय् हे भर परेजुइमाःगु अवस्था वःगु दु । फ्लोरिकल्चर एसोसिएसन नेपाल (फ्यान)या कथं फेब्रुअरी १४ य् न्यायेकीगु मतिना दिवस (भ्यालेन्टाइन डे)या नितिं दँय् दसं साढे २ लखसिबें अप्वः गुलाफ स्वांया कारोवार जुइगु जुयाच्वंगु जानकारी ब्यूगु दु । फ्यानया नायः मीनबहादुर तामाङं प्रणय दिवसय् माग जुइगु ह्याउँगु गुलाफ स्वांया मागलिसें आयात नं अप्वःगु धाःगु दु ।  कोरोनाया हुनिं विस्थापित जूगु गुलाफ स्वां उत्पादक किसान हाकनं वहे खेतीपाखे लिहाँ मवःगुलिं थुगु दँ ह्याउँगु गुलाफ स्वां उत्पादनय् म्हो जूगु व आयात बृद्धि यायेमाःगु अवस्था वःगु तामाङं धाःगु दु । फ्यानया कथं थुगु दँ २ लख ८० हजार गुलाफया ‘स्टिक’ खपत जुइगु अनुमान याःगुलि स्वदेशया उत्पादनं थ्यंमथ्यं ७ प्रतिशत जक धानेयाइगु खनेदूगु दु । न्हापाया दँ मागया १० प्रतिशत ह्याउँगु गुलाफ नेपाःया उत्पादनं धानेयाःगु व कोरोना न्ह्यःया दँय् नेपाःया उत्पादनं २५ प्रतिशत थ्यंमथ्यं माग धानेयानाः वयाच्वगुलि लिपांगुखुसि उत्पादन छसिंकथं म्हो जुजुं वंगु फ्यानं जानकारी ब्यूगु दु । फ्यानया कथं वंगु दँ ९० प्रतिशत आयात व १० प्रतिशत स्वदेशी उत्पादन जूगु खः । ख्वाउँगु व म्हो खेतीया हुनिं थुगु दँ उत्पादन थप म्हो जूगु दु ।  वइगु फागुन २ गते लाःगु मतिना दिवसया नितिं थ्यंमथ्यं २ लख ६० हजार स्टिम गुलाफ आयात जुइसा आन्तरिक आपूर्ति २० हजा स्टिक जक जुइगु फ्यानं जानकारी ब्यूगु दु ।,"नेवा: अनलाइन न्युज | २०७९ माघ २७, शुक्रबार १०:५०:२०  ",https://www.newaonlinenews.com//%E0%A4%97%E0%A5%81%E0%A4%B2%E0%A4%BE%E0%A4%AB-%E0%A4%B8%E0%A5%8D%E0%A4%B5%E0%A4%BE%E0%A4%82-%E0%A4%A8%E0%A4%82-%E0%A4%B5%E0%A4%BF%E0%A4%A6%E0%A5%87%E0%A4%B6%E0%A4%AF%E0%A4%BE-%E0%A4%B9%E0%A5%87-%E0%A4%AD%E0%A4%B0
लुँया भाः तोलां निसः तका कुहाँवल,स्थानीय बजारय् थौं मंगलवाः लुँया भाः छु भचाः कुहाँवंगु दु । सोमवाः स्थिर जुयाच्वंगु लूाया भाः थौं प्रतितोला निसः तका कुहाँवंगु खः । नेपाल सुनचाँदी व्यवसायी महासंघया कथं थौं छापावाल लँ प्रतितोला १ लाख ३ हजार व तेजाबी लुँ प्रतितोला १ लाख २ हजार ५ सय नं कारोबार जुयाच्वंगु दु । वहःया भाः धाःसा थौं म्हिगः भाः १२ सय ९० तकां कारोबार जुयाच्वंगु दु ।,"नेवा: अनलाइन न्युज | २०७९ फाल्गुण ९, मंगलबार १२:४५:४३  ",https://www.newaonlinenews.com//%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%A4%E0%A5%8B%E0%A4%B2%E0%A4%BE%E0%A4%82-%E0%A4%A8%E0%A4%BF%E0%A4%B8%E0%A4%83-%E0%A4%A4%E0%A4%95%E0%A4%BE-%E0%A4%95%E0%A5%81%E0%A4%B9%E0%A4%BE%E0%A4%81%E0%A4%B5%E0%A4%B2
परराष्ट्रविद् हिरण्यलाल श्रेष्ठया न्हूगु सफू पिदन,परराष्ट्रविद् राजनीतिज्ञ हिरण्यलाल श्रेष्ठया न्हूगु सफू पिदंगु दु ।  नेपाल व बंगलादेशया बौद्धधर्मया स्वापूयात कयाः वय्कलं च्वयादीगु उगु सफू छुं दिं न्ह्यः पुलांम्ह प्रधानमन्त्री लिसें नेकपा एमालेया नायः केपी शर्मा ओली व नेपाःया नितिं बंगलादेशया राजदूत सालाहुद्दीन नोमक चौधरीं मंकाः कथं उलेज्या यानादीगु खः । नायः ओलीया छेँ बालकोटय् वय्कःया बुदिंया लसताय् जूगु ज्याझ्वलय् उगु ज्याझ्वः जूगु खः ।  उगु ज्याझ्वलय् सफू च्वमि हिरण्यलाल श्रेष्ठं नेपाः व बंगलादेशया दथुइ बौद्धधर्मया स्वापू गुकथं जुल धैगु सम्बन्धय् दुग्यंक अध्ययन यानाः उगु सफू च्वयागु खँ कनादीगु खः । ,"नेवा: अनलाइन न्युज – ललेन्द्र शाक्य | २०७९ फाल्गुण १४, आइतबार १४:५०:२५  ",https://www.newaonlinenews.com//%E0%A4%AA%E0%A4%B0%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%B5%E0%A4%BF%E0%A4%A6%E0%A5%8D-%E0%A4%B9%E0%A4%BF%E0%A4%B0%E0%A4%A3%E0%A5%8D%E0%A4%AF%E0%A4%B2%E0%A4%BE%E0%A4%B2-%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A5%82%E0%A4%97%E0%A5%81-%E0%A4%B8%E0%A4%AB%E0%A5%82-%E0%A4%AA%E0%A4%BF%E0%A4%A6%E0%A4%A8
"बैंकतसें क्वकाःगु ब्याजदर थौंनिसें लागु, सुयागु गुलि थ्यन ?",बैंकतसें थौं चैत्र १ गतेनिसें मुद्दती निक्षेपया ब्याजदर यथावत तसें बचतया व्याजदर क्वकाःगु दु । फागुनय् वचतय् ६.४२ निसें ८.४२ प्रतिशत ब्याज ब्यूगु बैंकतसें चैत्रनिसें ६ निसें ८ प्रतिशत ब्याजदर कायम याःगु खः । बैंकतसें रेमिट्यान्स बचत व मुद्दतीइ धाःसा १ प्रतिशत विन्दुं थप ब्याजदर बिइमाःगु राष्ट्र बैंकया व्यवस्था कथं वहे ब्याजदर प्रकाशित याःगु दु । नेपाल बैंकर्स संघं चैत्रय् मुद्दती निक्षेपया यथावत तसें वचतया ब्याजदर क्वकायेगु निर्णय याःगु खः । वहे कथं बैंकतसें बचतया ब्याजदर क्वकाःगु खः । स्ट्याण्डर्ड चार्टर्डया ब्याजदर यथावत स्ट्याण्डर्ड चार्टर्ड बैंकया ब्याजदर धाःसा यथावत दु । फागुनय् हे स्ट्याण्डर्ड चार्टर्डं वचतय् ६.४२ निसें ७.१५ प्रतिशत ब्याजदर ब्यूगु खः । चैत्रय् नं वहे ब्याजदरयात निरन्तरता ब्यूगु स्ट्याण्डर्ड चार्टर्ड बैंकं जानकारी ब्यूगु दु । थ्वसिबें न्ह्यः वचतय् ८.४२ प्रतिशत ब्याजदर ब्यूगु मेमेगु बैंकं धाःसा उकियात क्वकयाः ८ प्रतिशत कायम याःगु दु । बैंकतसें वचतय् ब्यूगु ब्याजदरया तल्लो सीमा व मुद्दती निक्षेपया माथिल्लो सीमा दथुया अन्तर ५ प्रतिशत विन्दुसिबें अप्वलं जुइ मज्यूगु व्यवस्था राष्ट्र बैंकं याःगु दु । बैंकतसें वहे सीमा दुने च्वनेगु कथं वचतय् न्यूनतम ६ प्रतिशत कायम यानाः मुद्दतीया ११ प्रतिशत ब्याजदर यथावत तःगु खः । वाणिज्य बैंकं बचतया जक ब्याजदर क्वकाःसां नं विकास बैंक व वित्त कम्पनीं धाःसा मुद्दतीया ब्याजदर नं सामान्य क्वकाःगु दु । विकास बैंकतसें मुद्दतीया ब्याजदर ११.७५ प्रतिशतं ११.६० प्रतिशत कायम याःबलय् बचतय् फागुनतक ६.७५ निसें ८.७५ प्रतिशत खः । थौं चैत्र १ गतेनिसें ६.६ निसें ८.६ प्रतिशत कायम जूगु दु ।,"नेवा: अनलाइन न्युज – ललेन्द्र शाक्य | २०७९ चैत्र १, बुधबार ११:५१:२७  ",https://www.newaonlinenews.com//%E0%A4%AC%E0%A5%88%E0%A4%82%E0%A4%95%E0%A4%A4%E0%A4%B8%E0%A5%87%E0%A4%82-%E0%A4%95%E0%A5%8D%E0%A4%B5%E0%A4%95%E0%A4%BE%E0%A4%83%E0%A4%97%E0%A5%81-%E0%A4%AC%E0%A5%8D%E0%A4%AF%E0%A4%BE%E0%A4%9C%E0%A4%A6%E0%A4%B0-%E0%A4%A5%E0%A5%8C%E0%A4%82%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%B2%E0%A4%BE%E0%A4%97%E0%A5%81-%E0%A4%B8%E0%A5%81%E0%A4%AF%E0%A4%BE%E0%A4%97%E0%A5%81-%E0%A4%97%E0%A5%81%E0%A4%B2%E0%A4%BF-%E0%A4%A5%E0%A5%8D%E0%A4%AF%E0%A4%A8
भुतू ज्याय् छ्यलीगु एलपी ग्याँसय् ३३९ तका दां थाहाँ वन !,"भारतं थिकेजुयाः वल ग्याँसया मू, पेट्रोल व डिजलया मू क्वाहाँ वल नेपाल आयल निगमयात भारतीय इन्धन बिक्रेता कम्पनी भारतीय आयल कर्पोरेसन (आईओसी) पाखें इन्धनया न्हूगु लागत मू छ्वयाहःगु दु । वकथं भुतू ज्याय् छ्यलीगु एलपी ग्याँसया मू थाहाँ वंगु व डिजल व पेट्रोलया मू क्वाहाँ वंगु धलः वःगु नेपाल आयल निगमं जानकारी ब्यूगु दु । न्हूगु मूकथं निगमयात डिजलया लागत न्यातका दां व ५ पैसा क्वाहाँ वःगु दु । अथेहे, पेट्रोलय् छतका व २१ पैसा क्वाहाँ वःगु निगमं जानकारी ब्यूगु दु । निगमयात मचिकनय् स्वतका व ४० पैसा लागत क्वाहाँ वःगु व हवाई इन्धनय् न्हयतका व ३ पैसा लागत क्वाहाँ वःगु दु । मेमेगु फुक्क कथंया इन्धनया लागत क्वाहाँ वःबलय् भुतू ज्याय् छ्यलीगु एलपी ग्याँसया लागत धाःसा थाहाँ वंगु निगम स्रोतया दाबी दु । निगमयात वःगु न्हूगु मूकथं एलपी ग्याँसया लागत प्रतिसिलिण्डर ३३९ तका दां थाहाँ वंगु दु । लिपांगु मू लिपा नं निगमयात झिंन्यान्हुइ ४४ करोड तकाा दां नाफा जूगु दु । निगमयात वंगु आर्थिक वर्षया नोक्सानीपाखें ऋण व बक्यौता यानाः साढे १५ अर्ब तका दां दायित्व धाःसा ल्यं हे दनिगु निगमं दाबी याःगु दु । ","नेवा: अनलाइन न्युज – ललेन्द्र शाक्य | २०७९ फाल्गुण १८, बिहिबार ११:०२:३७  ",https://www.newaonlinenews.com//%E0%A4%AD%E0%A5%81%E0%A4%A4%E0%A5%82-%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%9B%E0%A5%8D%E0%A4%AF%E0%A4%B2%E0%A5%80%E0%A4%97%E0%A5%81-%E0%A4%8F%E0%A4%B2%E0%A4%AA%E0%A5%80-%E0%A4%97%E0%A5%8D%E0%A4%AF%E0%A4%BE%E0%A4%81%E0%A4%B8%E0%A4%AF%E0%A5%8D-%E0%A5%A9%E0%A5%A9%E0%A5%AF-%E0%A4%A4%E0%A4%95%E0%A4%BE-%E0%A4%A6%E0%A4%BE%E0%A4%82-%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8
‘सहकारीया ऋण इलय् हे भुक्तानी या’ : राष्ट्रिय सहकारी महासंघ,राष्ट्रिय सहकारी महासंघं सहकारी संस्थाया ऋणी दुजःपिन्त इलय् हे ऋणया किस्ता व ब्याज भुक्तानी यायेत आह्वान याःगु दु । विज्ञप्ति सार्वजनिक यासें नेपाःया सहकारी अभियानया शीर्षस्थ निकाय राष्ट्रिय सहकारी महासंघं ऋणी दुजःपिन्त इलय् हे नियमित किस्ता व ब्याज भुक्तानी यानाः मेमेपिं दुजःपिनिगु बचत रकम लितबिइत सहज लकस दयेकाबिइत इनाप याःगु खः । लिपांगु इलय् छुं छुं सहकारीइ समस्या ब्वलनेधुंकाः सहकारीया वचतकर्तापिन्सं वचत रकम कायेगु यानाहःगु व तरलताय् हाथ्या खनेदूगु महासंघं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ चैत्र २, बिहिबार १०:४७:४५  ",https://www.newaonlinenews.com//%E2%80%98%E0%A4%B8%E0%A4%B9%E0%A4%95%E0%A4%BE%E0%A4%B0%E0%A5%80%E0%A4%AF%E0%A4%BE-%E0%A4%8B%E0%A4%A3-%E0%A4%87%E0%A4%B2%E0%A4%AF%E0%A5%8D-%E0%A4%B9%E0%A5%87-%E0%A4%AD%E0%A5%81%E0%A4%95%E0%A5%8D%E0%A4%A4%E0%A4%BE%E0%A4%A8%E0%A5%80-%E0%A4%AF%E0%A4%BE%E2%80%99-%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%B8%E0%A4%B9%E0%A4%95%E0%A4%BE%E0%A4%B0%E0%A5%80-%E0%A4%AE%E0%A4%B9%E0%A4%BE%E0%A4%B8%E0%A4%82%E0%A4%98
थाहाँ वन लुँया मू : गुलि थ्यन तोलां ?,नेपाली बजारय् थौं आइतवाः लुँया मू द्वःछि व न्हयसः तका थाहाँ वंगु दु । नेपाल सुनचाँदी व्यवसायी महासंघया कथं थौं आइतवाः छापावाल लुँ छगू तोला १ लख ३ हजार ५ सय तकां कारोवार जुयाच्वंगु दु । शुक्रवाः लुँया मू छगू तोला १ लख १ हजार ५ तकां कारोवार जूगु खः । तेजावी लुँया मू तोलाया १ लख ३ हजार तका निर्धारण जूगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण २८, आइतबार १२:०२:११  ",https://www.newaonlinenews.com//%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8-%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AE%E0%A5%82-%E0%A4%97%E0%A5%81%E0%A4%B2%E0%A4%BF-%E0%A4%A5%E0%A5%8D%E0%A4%AF%E0%A4%A8-%E0%A4%A4%E0%A5%8B%E0%A4%B2%E0%A4%BE%E0%A4%82
"इन्टरनेट, केबल टिभी व दूरसञ्चारया तार व्यवस्थापन मयाःसा प्राधिकरणं हे चिइकीगु","नेपाल विद्युत प्राधिकरणं विद्युतीय पोल छ्यलाः अव्यवस्थित रुपं तयातःगु व छ्यलाबुलाय् मजूगु अनावश्यक तार तत्काल व्यवस्थापन यायेत इन्टरनेट, केबल टिभी व दूरसंचार सेवा प्रदायकयात इनाप याःगु दु । थुकिया पालना मजूसा प्राधिकरण थःपिनसं हे तार चिइकेगु ख्याच्वः तकं ब्यूगु दु । प्राधिकरणं थ्वसिबें न्ह्यः २०७९ कार्तिक १५ गते व १८ गते थथेहे इनाप याःगु खः । उगु निर्देशनया पालना मजूगु धासें प्राधिकरणं मंगलवाः थथे ख्याच्वः ब्यूगु खः । लिपांगु ई अव्यवस्थित तार चिइकेत स्थानीय तह तकं अग्रसर जूगु दु । उज्वःगु तार चिइकाः सहरी सुन्दरता कायम यायेत, मिँ च्याइगु लिसेंया विद्युतीय दुर्घटना न्यूनीकरण यासें स्तरीय विद्युत सेवा उपलब्ध याकेत तकं प्राधिकरणं सरोकारवालापिन्त इनाप याःगु दु । प्राधिकरणं अप्टिकल फाइबर केवल व विद्युत लाइन व भू सतहया न्यूनतम भर्टिकल क्लियरनेस कायम यायेगु बारे मापदण्ड तकं क्वःछ्यूगु दु । गुकी ४०० भोल्ट लाइन (नांगां तार)य् ८० सेमी, ४०० भोल्ट लाइन (इन्सुलेटेड तार)य् ३० सेमी, ११ केभी – ३३ केभीइ २ मिटर व मेमेगु ४०० भोल्टया उपकरणय् ७५ सेमीया दूरी तयेगु कथं क्वःछ्यूगु दु ।  अप्टिकल फाइबर व जमिन सतह दथुुया न्यूनतम दूरी धाःसा प्रदल मार्गय् २.४ मिटर व सतक मार्गय् ५.५ मिटर कायेम यायेमालीगु जूगु दु । राउटर, रिपेटर, अप्टिकल फाइबर डिष्ट्रिब्युसन बक्स व जोइन्ट क्लोजरथें जाःगु उपकरणत पोलया छगू हे जक साइडय् मिलेयानाः कुतुं मवइगु, मसनीगु कथं तय्त व सफालिसे क्लिप, ब्याण्ड छ्यलाः वायरिङ यायेत तकं प्राधिकरणं सचेत याकूगु दु । छ्यलाबुलाय् मदूगु फुक्क तार व उपकरण तत्काल चिइकेमालीगु जूगु दु । प्राधिकरणया पोलय् क्वाइल–लूप दयेकाः तयातःगु केवल तारत तत्काल चिइकेत व न्हूगु केबल सालेबलय् अतिरिक्त लम्बाइया केबलयात क्वाइल–लूप दयेकाः यःखायेगु ज्या मयायेत तकं प्राधिकरणं धाःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण २३, मंगलबार १५:३२:२९  ",https://www.newaonlinenews.com//%E0%A4%87%E0%A4%A8%E0%A5%8D%E0%A4%9F%E0%A4%B0%E0%A4%A8%E0%A5%87%E0%A4%9F-%E0%A4%95%E0%A5%87%E0%A4%AC%E0%A4%B2-%E0%A4%9F%E0%A4%BF%E0%A4%AD%E0%A5%80-%E0%A4%B5-%E0%A4%A6%E0%A5%82%E0%A4%B0%E0%A4%B8%E0%A4%9E%E0%A5%8D%E0%A4%9A%E0%A4%BE%E0%A4%B0%E0%A4%AF%E0%A4%BE-%E0%A4%A4%E0%A4%BE%E0%A4%B0-%E0%A4%B5%E0%A5%8D%E0%A4%AF%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AA%E0%A4%A8-%E0%A4%AE%E0%A4%AF%E0%A4%BE%E0%A4%83%E0%A4%B8%E0%A4%BE-%E0%A4%AA%E0%A5%8D%E0%A4%B0%E0%A4%BE%E0%A4%A7%E0%A4%BF%E0%A4%95%E0%A4%B0%E0%A4%A3%E0%A4%82-%E0%A4%B9%E0%A5%87-%E0%A4%9A%E0%A4%BF%E0%A4%87%E0%A4%95%E0%A5%80%E0%A4%97%E0%A5%81
आईओसी पाखें हानं नेपाःयात इन्धनया भाः क्वकाया छ्वयाहल,नेपाल आयल निगमयात भारतीय आयल कर्पोरेसन (आईओसी) पाखें हानं इन्धनया भाः कुहाँवःगु भावं छ्वयाहःगु दु ।,"नेवा: अनलाइन न्युज – निश्चल | २०७९ पौष १, शुक्रबार १८:२५:५०  ",https://www.newaonlinenews.com//%E0%A4%86%E0%A4%88%E0%A4%93%E0%A4%B8%E0%A5%80-%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B9%E0%A4%BE%E0%A4%A8%E0%A4%82-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AF%E0%A4%BE%E0%A4%A4-%E0%A4%87%E0%A4%A8%E0%A5%8D%E0%A4%A7%E0%A4%A8%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%95%E0%A5%8D%E0%A4%B5%E0%A4%95%E0%A4%BE%E0%A4%AF%E0%A4%BE-%E0%A4%9B%E0%A5%8D%E0%A4%B5%E0%A4%AF%E0%A4%BE%E0%A4%B9%E0%A4%B2
थिके जुल खेँय्,"लागत मूसिबें अतिकं म्हो दामं मियाः वयाच्वंगु खेँय्, आः थिके जूगु दु । बजारय् माग अप्वयाः वयेधुंकाः शनिवाःनिसें चितवनयात आधार दयेकाः बजाः मू स्वीगः (३० गः) छगू क्रेटया मू स्वसः व खुइतका क्वःछ्यूगु दु । नेपाल लेयर्स खाचा पालक संघया मुँज्यां अथे मिइगु मू क्वःछ्यूगु खः । थ्वसिबें न्ह्यः खेँया मू प्रतिक्रेट स्वसः तकाय् मियाः वयाच्वंगु खः । संघया नायः विनोद पोखरेलया कथं आःया लागत मू प्रतिक्रेट प्यसः व स्वीन्यातका तूवइ । संघया नायः पोखरेलं धाःगु दु, ‘न्यादँ न्ह्यः दानाया मू प्रतिकिलो स्वीतका जूबलय् खेँय् प्रतिक्रेट मू स्वसः तकां मिइगु ज्या जूगु खः । आः दाता प्रतिकिलो मू खुइन्यातका जूबलय् खेँय्या मू अथेहे जुयाच्वंगु दु ।’ वासः लिसें मेमेगुलि नं मू दोब्बर जूगु पोखरेलया धापू दु । दच्छि व खुला न्ह्यः खेँय्या मू प्रतिक्रेट प्यसः व न्यातका थ्यंगु खः । उगु इलय् खुद्रा मू छगः खेँय्या झिंखुतका जूगु खः । नेपालय् खेँय् उत्पादन याइपिं कृषक व व्यवसायी संगठित जुयाः व्यवसाय बचेयायेत पलाः छिनाः वयाच्वंगु पोखरेलं धाःगु दु । आः नकतिनि जक देय् न्यंकंया आपालं खाचा पालक व्यवसायी संगठित जुयाः न्ह्यःने वंगु खः । पोखरेलं लागत मूतक कायेखंसां नं कृषकपिं बचेजुइफूगु धाःगु दु । आः नेपालय् न्हिथं ४० लख खेँय् उत्पादन जुयाः वयाच्वंगु दु । खेँय्या महत्व थुइकेफुसा खेँय्या माग दोब्बर जुइगु व्यवसायीपिन्सं धाःगु दु । विचौलियाया चलखेलयात पनाः कृषकया हितय् सरकारं पलाः ल्ह्वनेमाःगु व्यवसायीपिनिगु धापू दु ।","नेवा: अनलाइन न्युज – ललेन्द्र शाक्य | २०७९ पौष ३, आइतबार १३:५५:३०  ",https://www.newaonlinenews.com//%E0%A4%A5%E0%A4%BF%E0%A4%95%E0%A5%87-%E0%A4%9C%E0%A5%81%E0%A4%B2-%E0%A4%96%E0%A5%87%E0%A4%81%E0%A4%AF%E0%A5%8D
लुँया भाः हाकनं तोलाया छगू लख तका दामं पुल,"आइतवाः लुँ व वहःया मू थाहाँ वंगु दु । नेपाल सुनचाँदी व्यवसायी महासंघया कथं लुँया मू तोलाय् खुसः तका व वहःया मू तोलाय् झितका दामं थाहाँ वंगु खः । न्हूगु मू बृद्धिलिसें लुँया मू हाकनं तोलाय् छगू लख तका दामं पूगु दु । थौं आइतवाः छापावाल लुँया मू छगू लख न्यासः, तेजावी लुँया मू छगू लख तका व वहःया मू झिंस्वसः व चयतका दां क्वःछ्यूगु दु ।","नेवा: अनलाइन न्युज – ललेन्द्र शाक्य | २०७९ पौष ३, आइतबार १४:०७:२०  ",https://www.newaonlinenews.com//%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%A4%E0%A5%8B%E0%A4%B2%E0%A4%BE%E0%A4%AF%E0%A4%BE-%E0%A4%9B%E0%A4%97%E0%A5%82-%E0%A4%B2%E0%A4%96-%E0%A4%A4%E0%A4%95%E0%A4%BE-%E0%A4%A6%E0%A4%BE%E0%A4%AE%E0%A4%82-%E0%A4%AA%E0%A5%81%E0%A4%B2
"लुँया भाः थाहाँ वन, वहःया भाः स्थिर",आइतवाः लुँया भाःः थाहाँ वंगु व वहःया भा: स्थिर जूगु दु । नेपाल सुनचाँदी व्यवसायी महासंघया कथं लुँया मू तोलाय् निसः तका दां थाहाँ वंगु दु । आइतवाः छापावाल लुँया प्रतितोला मू १ लख न्यासः तका व तेजावी लुँया मू १ लख तका कायम जूगु दु । शुक्रवाः छापावाल लुँया प्रतितोला मू १ लख स्वसः तका व तेजावी लुँया भाः ९९ हजार च्यासः तका दां क्वःछ्यूगु खः ।,"नेवा: अनलाइन न्युज – ललेन्द्र शाक्य | २०७९ पौष १०, आइतबार १३:०५:४०  ",https://www.newaonlinenews.com//%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8-%E0%A4%B5%E0%A4%B9%E0%A4%83%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%B8%E0%A5%8D%E0%A4%A5%E0%A4%BF%E0%A4%B0
किपू १० वडा चिथु त्वालय् ‘कीर्तिपुर सहकारी पसः’ उलेज्या,"कीर्तिपुर उपभोक्ता सहकारी संस्था लिमिटेडपाखें संचालनय् हःगु कीर्तिपुर सहकारी पसः किपूया १० वडा चिथु त्वालय् नं चायेकूगु दु । थौं ने.सं. ११४३ थिंलागा षष्ठी (पुस १३ गते) बुधवाः उगु सहकारी पसःया उलेज्या जूगु दु । कीर्तिपुर सहकारी पसःया कीर्तिपुर बहुउद्देश्यीय सहकारी संस्थाया नायः दिलबहादुर महर्जन, कीर्तिपुर उपभोक्ता सहकारी संस्था लिमिटेडया नायः रविन्द्र महर्जन व सहकारीया ज्येष्ठ दुजः दानबहादुर महर्जनपिन्सं महर्जनपिन्सं मंकाः कथं उलेज्या जूगु खः । कीर्तिपुर उपभोक्ता सहकारी संस्था लिमिटेडया थुगु पसः छगू कचा पसः खःसा मू पसः कथं कीर्तिपुर नगरपालिका ९ वडाय् कीर्तिपुर बहुउद्देश्यीय सहकारी संस्थाया भवनय् संचालन जुयाच्वंगु दु । उगु पसः उलेज्या ज्याझ्वलय् किपू नगरपालिकाया पुलांम्ह मेयर रमेश महर्जनलिसें किपू लागाया थीथी व्यक्तित्वपिंलिसें आपालं सर्वसाधारणपिनिगु उपस्थिति दूगु खः ।  थौं बुधवाः उलेज्या जूगु कचाः पसः कथं कीर्तिपुर सहकारी पसःया विषयस खँ तयादिसें कीर्तिपुर उपभोक्ता सहकारी संस्था लिमिटेडया संस्थापक नायः लक्ष्मीकुमार महर्जन उदासं आः किपू नगर दुने थीथी लागाया प्यंगू थासय् कचा पसः कथं कीर्तिपुर सहकारी पसः विस्तार यायेगु खँया जानकारी बियादीगु दु ।  उलेज्या ज्याझ्वलय् कीर्तिपुर उपभोक्ता सहकारी संस्था लिमिटेडया नायः रविन्द्र महर्जन, कीर्तिपुर बहुउद्देश्यीय सहकारी संस्थाया नायः दिलबहादुर महर्जन, किपूया बुद्धिजीवि प्रा.डा. शिवशरण महर्जन, किपूया पुलांम्ह मेयर रमेश महर्जन, किपूया नांजाःम्ह संगीतकःमि वीरप्रसाद भन्सारी, ज्ञानबहादुर महर्जन नेवाः, जनक महर्जन लिसेलिसें थीथी व्यक्तित्वपिन्सं कीर्तिपुर सहकारी पसःपाखें किपूया जनताया नितिं सर्वसुलभ सेवा जुइगु खँय् बः बियादीगु दु ।  उलेज्या ज्याझ्वलय् उगु कीर्तिपुर सहकारी पसःपाखें निर्धारित मू तयाः स्वच्छ, सफा लिसें गुणस्तरीय हलंज्वलं मिइगु ज्या जुइगु व म्याद फुइधुंकूगु हलंज्वलं ममिइगु जुइ धकाः पसः संचालकया दुजःपिन्सं धाःगु दु । उलेज्या ज्याझ्वलय् सहभागीपिन्सं छगू हे थासय् सकतां हलंज्वलं न्यायेदइगुलिं सर्वसाधारणया ई बचत जुइगु व तसकं अःपुइगु खँ नं धाःगु दु । अथेहे, उगु लागाय् दूगु स्थानीयया पुलांगु पसःयात आः संचालनय् वःगु सहकारी पसलं छुं लिच्वः मलाकीगु व उगु पसःतसें नं लाक्वपाक्व भावं हलंज्वलं मिइगु मयाःसे स्वच्छ, सफा व गुणस्तरीय हलंज्वलं मिइगु यात धाःसा सकसितं सेवा सुविधाय् सर्वसुलभ जुइगु खँया जानकारी नं ब्यूगु दु । ","नेवा: अनलाइन न्युज – ललेन्द्र शाक्य | २०७९ पौष १३, बुधबार १२:४६:०२  ",https://www.newaonlinenews.com//%E0%A4%95%E0%A4%BF%E0%A4%AA%E0%A5%82-%E0%A5%A7%E0%A5%A6-%E0%A4%B5%E0%A4%A1%E0%A4%BE-%E0%A4%9A%E0%A4%BF%E0%A4%A5%E0%A5%81-%E0%A4%A4%E0%A5%8D%E0%A4%B5%E0%A4%BE%E0%A4%B2%E0%A4%AF%E0%A5%8D-%E2%80%98%E0%A4%95%E0%A5%80%E0%A4%B0%E0%A5%8D%E0%A4%A4%E0%A4%BF%E0%A4%AA%E0%A5%81%E0%A4%B0-%E0%A4%B8%E0%A4%B9%E0%A4%95%E0%A4%BE%E0%A4%B0%E0%A5%80-%E0%A4%AA%E0%A4%B8%E0%A4%83%E2%80%99-%E0%A4%89%E0%A4%B2%E0%A5%87%E0%A4%9C%E0%A5%8D%E0%A4%AF%E0%A4%BE
भन्सार घोषणा मजूगु मोबाइल पुस १५ गतेनिसें बन्द जुइगु,"नेपाल दूरसंचार प्राधिकरणं थ्वहे पुस १५ गतेदुने मोबाइल दर्ता यायेत आह्वान याःगु दु । प्राधिकरणं शनिवाः छगू सार्वजनिक सुचं पिथनाः थ्वहे पुस १५ गतेनिसें मोबाइल डिभाइस म्यानेजमेन्ट सिस्टम (एमडिएमएस) पूर्णरुपं कार्यान्वयनय् हयेगु जानकारी ब्यूगु दु । मोबाइल सेटया गैरकानूनी आयात, विक्री वितरण व छ्यलाबुलायात निरुत्साहित यानाः थप व्यवस्थित यायेत, चोरी जूगु व तंगु मोबाइल सेटया ट्रयााकिङ व ब्लकिङ यायेत प्राधिकरणं थ्वसिबें न्ह्यः परीक्षणया रुपं एमडिएमएस लागू याःगु जानकारी ब्यूगु दु । विदेशं वइपिं नेपाःमिपिन्सं नीजि छ्यलाबुलाया नितिं थःलिसें हःगु तर एमडिएमएस प्रणालीइ दर्ता मजूगु वा वंगु भाद्र महिनासिबें न्ह्यः छ्यलाबुलाय् मवःगु मोबाइलल सेटया १५ डिजिट नम्बरलिसेंया भन्सार घोषणा यानाः भन्सार ऐन २०६४ कथं भन्सार ज्याकुथिपाखें प्रज्ञापन पौ कयाः प्रणालीइ अद्यावधिक यायेत प्राधिकरणं उगु सुचंपाखें इनाप तकं याःगु दु । नियम कथं भन्सारय् घोषणा मजूगु मोबाइल फोन सेट थ्वहे पुस १५ गतेनिसें दर्ता मयाइगु व थुज्वःगु मोबाइल सेट संचालनय् तकं रोक तइगु जुयाः व्यक्तिगत प्रयोजनया नितिं हःगु मोबाइल सेट प्रज्ञापन पौलिसें राहदानी–नागरिकता–राष्ट्रिय परिचय पत्रया आधारय् जक एमडिएमएसय् वनाः दर्ता यायेत प्राधिकरणं इनाप याःगु दु ।","नेवा: अनलाइन न्युज – ललेन्द्र शाक्य | २०७९ पौष १०, आइतबार १२:४६:५५  ",https://www.newaonlinenews.com//%E0%A4%AD%E0%A4%A8%E0%A5%8D%E0%A4%B8%E0%A4%BE%E0%A4%B0-%E0%A4%98%E0%A5%8B%E0%A4%B7%E0%A4%A3%E0%A4%BE-%E0%A4%AE%E0%A4%9C%E0%A5%82%E0%A4%97%E0%A5%81-%E0%A4%AE%E0%A5%8B%E0%A4%AC%E0%A4%BE%E0%A4%87%E0%A4%B2-%E0%A4%AA%E0%A5%81%E0%A4%B8-%E0%A5%A7%E0%A5%AB-%E0%A4%97%E0%A4%A4%E0%A5%87%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%AC%E0%A4%A8%E0%A5%8D%E0%A4%A6-%E0%A4%9C%E0%A5%81%E0%A4%87%E0%A4%97%E0%A5%81
इन्धनया मूलिसें क्वाहाँ वल हवाई भाडा,"सरकारं इन्धनया मूल्यस प्रतिलिटर २० तका दां कटौती यायेधुंकाः हवाई भाडा तकं क्वाहाँ वःगु दु । वायुसेवा संचालक संघया कथं येँपाखें धनगढीया उडानय् दकले अप्वः ८८५ तका दां भाडा क्वाहाँ वःगु दु । थ्वसिबें न्ह्यः थ्व रुटय् यात्रुं हवाई इन्धनया नितिं जक ८ हजार ३९५ तका दां पुलाः वयाच्वंगुलि आः ७ हजार ५१० तका दां जक पूसा गाः । थ्वलिसें धनगढीया अधिकतम भाडा १६ हजार १४० तका दामय् क्वाहाँ वःगु दु । येँपाखें जुइगु माउन्टेन फ्लाइटय् ६८५ तका दां भाडा क्वाहाँ वःगु दु । आः माउन्टेन फ्लाइटया अधिकतम भाडा १४ हजार २०५ तका कायम जूगु दु । येँपाखें भद्रपुरया नितिं ६०० तका दां भाडा क्वाहाँ वःगु दु । विराटनगरयात ४८५, जनकपुरया नितिं २६०, भरतपुरया नितिं २१५, पोखराया नितिं ३२० तका दां म्हो पूसा गाः । येँपाखें भैरहवाया नितिं ४१०, नेपालगञ्जय् ६५५, तुम्लिङटारया नितिं ३७०, सिमराया नितिं १८०, सुर्खेतया नितिं ६९० व राजविराजया नितिं ४११ तका दां भाडा म्हो जूगु दु । थ्व भाडादर पुस २७ गतेनिसें लागू जुइ ।","नेवा: अनलाइन न्युज – ललेन्द्र शाक्य | २०७९ पौष २५, सोमबार १२:३५:३८  ",https://www.newaonlinenews.com//%E0%A4%87%E0%A4%A8%E0%A5%8D%E0%A4%A7%E0%A4%A8%E0%A4%AF%E0%A4%BE-%E0%A4%AE%E0%A5%82%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%95%E0%A5%8D%E0%A4%B5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%B2-%E0%A4%B9%E0%A4%B5%E0%A4%BE%E0%A4%88-%E0%A4%AD%E0%A4%BE%E0%A4%A1%E0%A4%BE
सितिंवंगु भ्वँयात सदुपयोग तालिम क्वचाल,लहना हस्तकला उद्योगया प्राविधिक ग्वाहालिइ यल महानगरपालिकाया वडा ल्याः ६ या ग्वसालय् सितिंवंगु भ्वँयात सदुपयोग यासें हस्तकलाया सामान दयकेगु तालिम क्वचाःगु दु । वंगु पुस १७ गतेनिसें न्ह्यागु उगु तालिम न्हयन्हुतक न्ह्याःगु खः ।  तालिमया समापन ज्याझ्वलय् थीथी वक्तापिन्सं थःगु नुगःखँ तयेगु झ्वलय् उगु तालिमपाखें छेँय् च्वना हे आम्दानी यायेफइगु बिचाः तःगु खः । ,"नेवा: अनलाइन न्युज – विजयरत्न | २०७९ पौष २५, सोमबार १४:०९:०६  ",https://www.newaonlinenews.com//%E0%A4%B8%E0%A4%BF%E0%A4%A4%E0%A4%BF%E0%A4%82%E0%A4%B5%E0%A4%82%E0%A4%97%E0%A5%81-%E0%A4%AD%E0%A5%8D%E0%A4%B5%E0%A4%81%E0%A4%AF%E0%A4%BE%E0%A4%A4-%E0%A4%B8%E0%A4%A6%E0%A5%81%E0%A4%AA%E0%A4%AF%E0%A5%8B%E0%A4%97-%E0%A4%A4%E0%A4%BE%E0%A4%B2%E0%A4%BF%E0%A4%AE-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
लुँया भाः थाहाँ वन,शुक्रवाः लुँया भाः थाहाँ वंगु दु । बिहिवाः तोलाया १ लख ३ हजार ४ सय तका दामं कारोबार जूगु छापावाल लुँ थौं शुक्रवाः तोलाय् न्यासः तका दामं थाहाँ वनाः छगू तोलाया १ लख ३ हजार ९ सय तका दां थ्यंगु दु । तेजावी लुँया भाः नं थौं शुक्रवाः तोलाय् न्यासः तका दामं हे थाहाँ वना छगू तोलाया १ लख ३ हजार ४ सय तका दामं कारोवार जुयाच्वंगु दु ।  थौं शुक्रवाः वहःया भाः छगू तोलाय् न्यासः तका थाहाँ वना १ हजार ३ सय ६५ तका दां कायम जूगु दु ।,"नेवा: अनलाइन न्युज – ललेन्द्र शाक्य | २०७९ पौष २९, शुक्रबार ११:२९:३५  ",https://www.newaonlinenews.com//%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8-0
इन्धनया मू : भारतं भाः थिकेजुयाः वल,"भारतपाखें इन्धनया न्हूगु भाः थकयाः वःगु नेपाल आयल निगमं जानकारी ब्यूगु दु ।  भारतीय आयल कर्पोरेसन (आईओसी)पाखें मंगलवाः बहनी निगमयात वःगु न्हूगु मू कथं भुतू ज्याय् छ्यलीगु एलपी ग्यास बाहेक फुक्क कथंया इन्धनयाा मू थकयाः छ्वयाहःगु दु । पेट्रोलय् प्रतिलिटर च्यातका व डिजेलय् प्रतिलिटर न्हयतका व ९८ पैसा दां थप थिके जूगु निगम स्रोतं जानकारी ब्यूगु दु ।  अथेहे, मचिकंया मू लिटरय्  प्यतका व ८० पैसा थाहाँ वंगु दुसा हवाइ इन्धन लिटरय् न्हयतका व ५० पैसा दामं थाहाँ वंगु दु । भारतं मू थकयाः छ्वयाहःगु न्हूगु मू वःसां नं निगमं थः उपभोक्ताया नितिं न्हूगु मू धाःसा निर्धारण याःगु मदुनि । न्हूगु मूलिपा निगम झिन्यान्हुइ ९ करोड ४१ लख तका दां नोक्सानीइ वनीगु खनेदूगु स्रोतया दाबी दु । थ्वसिबें न्ह्यः हे निगमयात भारतीय आयल कर्पोरेसनयात पुलेमाःगु ९ अर्ब व सरकारी ऋण ७ अर्ब यानाः १६ अर्बसिबें अप्वः बक्यौता ल्यंदूगु नं निगमं जानकारी ब्यूगु दु । ","नेवा: अनलाइन न्युज – ललेन्द्र शाक्य | २०७९ माघ १८, बुधबार १५:२४:३३  ",https://www.newaonlinenews.com//%E0%A4%87%E0%A4%A8%E0%A5%8D%E0%A4%A7%E0%A4%A8%E0%A4%AF%E0%A4%BE-%E0%A4%AE%E0%A5%82-%E0%A4%AD%E0%A4%BE%E0%A4%B0%E0%A4%A4%E0%A4%82-%E0%A4%AD%E0%A4%BE%E0%A4%83-%E0%A4%A5%E0%A4%BF%E0%A4%95%E0%A5%87%E0%A4%9C%E0%A5%81%E0%A4%AF%E0%A4%BE%E0%A4%83-%E0%A4%B5%E0%A4%B2
आः रेष्टुरेन्ट–होटलं सेवा शुल्क कायेमदइगु,"सर्वोच्च अदालतं रेष्टुरेन्ट–होटलं कयाः वयाच्वंगु सेवा शुल्क (सर्भिज चार्ज) खारेज याःगु दु । सर्वोच्च अदालतया बुधवाः च्वंगु संवैधानिक इजलासं रेष्टुरेन्ट–होटल व पर्यटन सेवा प्रदायकं काइगु सेवाशुल्क अवैध जूगु धासें खारेज याःगु खः । कायममुकायम प्रधानन्यायाधीश हरिकृष्ण काकी, न्यायाधीशपिं विश्वम्भरप्रसाद श्रेष्ठ, ईश्वरप्रसाद खतिवडा, डा. आनन्दमोहन भट्टराई व अनिलकुमार सिन्हाया संवैधानिक इजलासं रेष्टुरेन्ट–होटल, ट्राभल्स एजेन्सी लिसेंया पर्यटन सेवा प्रदायकं काइगु सेवा शुल्कया व्यवस्था तत्काल चिइकेत परमादेश तकं जारी याःगु दु । श्रम ऐन २०७४ या दफा ८७ या उपदफा ३ व श्रम नियमावली, २०७५ या नियम ८२ यात नेपाःया संविधानया धारा १३३ या उपधारा १ कथं सेवा शुल्क अमान्य व बदर घोषित यानागु सर्वोच्चया फैसलाय् न्ह्यथनातःगु दु । सेवा शुल्क कायेगु सम्बन्धनी श्रम ऐन व नियमावलीया व्यवस्था खारेज जुइधुंकाः आः रेष्टुरेन्ट, होल व मेमेगु सेवा प्रदायकं सेवा शुल्कया रुपं ग्राहकयाके अतिरिक्त रकम काये मदइगु जूगु दु । अथेहे, आः वस्तु वा सेवाया मू सकतां खर्च मुंकाः कानूनं क्वःछ्यूगु सिबें अप्वः नाफा मतःसे कायम यायेमालीगु जूगु दु । २०७९ माघ ११ गतेनिसें हे लागू जुइगु कथं श्रेम ऐन, २०७४ या दफा ८७ या उपदफा ३ व श्रम नियमावली, २०७५ या नियम ८२ खारेज यायेधुंकाः आः होटल, रेष्टुरेन्ट व पर्यटनलिसे स्वापू दूगु संघसंस्थां सेवा शुल्क कायेमदइगु सर्वोच्च अदालतं जारी जूगु परमादेश लिसेंया फैसलाय् न्ह्यथनातःगु दुु । थ्वसिबें न्ह्यःतक थीथी रेष्टुरेन्ट, होटल व पर्यटन सेवा प्रदायकं ग्राहकयाके १० प्रतिशित सेवा शुल्क कयाः वयाच्वंगु खः । वहे विषयस राष्ट्रिय उपभोक्ता मञ्चया नायः प्रेमलाल महर्जनं २०७५ असोज २३ गते सर्वोच्च अदालतय् उगु सेवा शुल्कया व्यवस्था संविधानलिसे बाझेजूगु धासें चिइकेत मागलिसें रिट दर्ता याःगु खः ।","नेवा: अनलाइन न्युज – ललेन्द्र शाक्य | २०७९ माघ १३, शुक्रबार ११:४७:०५  ",https://www.newaonlinenews.com//%E0%A4%86%E0%A4%83-%E0%A4%B0%E0%A5%87%E0%A4%B7%E0%A5%8D%E0%A4%9F%E0%A5%81%E0%A4%B0%E0%A5%87%E0%A4%A8%E0%A5%8D%E0%A4%9F%E2%80%93%E0%A4%B9%E0%A5%8B%E0%A4%9F%E0%A4%B2%E0%A4%82-%E0%A4%B8%E0%A5%87%E0%A4%B5%E0%A4%BE-%E0%A4%B6%E0%A5%81%E0%A4%B2%E0%A5%8D%E0%A4%95-%E0%A4%95%E0%A4%BE%E0%A4%AF%E0%A5%87%E0%A4%AE%E0%A4%A6%E0%A4%87%E0%A4%97%E0%A5%81
"थिकेजुल लुँया भाः, तोलाय् झिंनिसः तका थाहाँ वन","थौं बिहिवाः लुँया मू आःतकया हे उच्च विन्दुइ थ्यंगु दु । नेपाल सुनचाँदी व्यवसायी महासंघया कथं थौं बिहिवाः लुँया मू तोलाय् झिंनिसः तका दां थाहाँ वंगु दु । थौं बिहिवाःया नितिं बजारय् छापावाल लुँया खरिद विक्री मू १ लख ७ हजार ५ सय तका क्वःछ्यूगु दु । अथेहे, तेजावी लुँया मू १ लख ७ हजार तका दां क्वःछ्यूगु दु । थ्वहे झ्वलय् थौं वहःया मू तोलाय् नीन्यातका दां थाहाँ वनाः १३ सय ९५ तका क्वःछ्यूगु दु । म्हिगः बुधवाः १ लख ६ हजार ३ सय तकाय् छापावाल, १ लख ५ हजार ८ सय तका तेजावी लुँया कारोवार जूगु खः । अथेहे, वहः १३ सय ७० तका दामं कारोवार जूगु खः ।","नेवा: अनलाइन न्युज – ललेन्द्र शाक्य | २०७९ माघ १९, बिहिबार १२:३०:१५  ",https://www.newaonlinenews.com//%E0%A4%A5%E0%A4%BF%E0%A4%95%E0%A5%87%E0%A4%9C%E0%A5%81%E0%A4%B2-%E0%A4%B2%E0%A5%81%E0%A4%81%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%A4%E0%A5%8B%E0%A4%B2%E0%A4%BE%E0%A4%AF%E0%A5%8D-%E0%A4%9D%E0%A4%BF%E0%A4%82%E0%A4%A8%E0%A4%BF%E0%A4%B8%E0%A4%83-%E0%A4%A4%E0%A4%95%E0%A4%BE-%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8
"लुँ व वहःया भाः थाहाँ वन, गुलिं जुयाच्वंगु दु कारोवार ?","थौं बिहिवाः लुँ व वहःया भाः थाहाँ वंगु दु । नेपाल सुनचाँदी व्यवसायी महासंघया कथं लुँया मू तोलाय् सच्छि व वहःया भावय् न्यातका दां थाहाँ वंगु दु । बिहिवाः छापावाल लुँया छगू तोलाया मू १ लख ४ हजार ९ सय, तेजावी लुँया मू छगू तोलाया १ लख ४ हजार ४ सय व वहःया मू छगू तोलाया १ हजार ३ सय २० तका क्वःछ्यूगु दु ।","नेवा: अनलाइन न्युज – ललेन्द्र शाक्य | २०७९ माघ २६, बिहिबार १३:०२:५२  ",https://www.newaonlinenews.com//%E0%A4%B2%E0%A5%81%E0%A4%81-%E0%A4%B5-%E0%A4%B5%E0%A4%B9%E0%A4%83%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8-%E0%A4%97%E0%A5%81%E0%A4%B2%E0%A4%BF%E0%A4%82-%E0%A4%9C%E0%A5%81%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%A6%E0%A5%81-%E0%A4%95%E0%A4%BE%E0%A4%B0%E0%A5%8B%E0%A4%B5%E0%A4%BE%E0%A4%B0
स्वनिगलय् स्वथाय् बर्डफ्लू संक्रमण पुष्टि,"स्वनिगःया स्वंगू थासय् बर्डफ्लू संक्रमण पुष्टि जूगु दु । कृषि व पशुपन्छी विकास मन्त्रालयया कथं यलया खुमलटार, येँया नार्गाजुन नगरपालिका रामकोट व तारकेश्वर नगरपालिकाय् लहिनातःपिं खाचातय्के बर्डफ्लू संक्रमण पुष्टि जूगु खः । मन्त्रालय स्रोतया कथं वंगु शुक्रवाः खुमलटारय् च्वंगु कृषि अनुसन्धान परिषद् नार्कया अनुसन्धान फार्मय् न्हापांगु संक्रमण पुष्टि जूगु खः । चीधंगु परिमाणय् दूगु अनया पन्छी नष्ट यायेधुंकूगु मन्त्रालयं जानकारी ब्यूगु दु । अथेहे, नागार्जुन नगरपालिका ६ रामकोटया फार्मय् नं बर्डफ्लू संक्रमण पुष्टि जूगु मन्त्रालयं जानकारी ब्यूगु दु । अन फार्मय् दुपिं प्यद्वः व न्यासः खाचा व निद्वः व निसः व न्येन्यागः खेँय् नष्ट याःगु नं मन्त्रालयं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ माघ २३, सोमबार १६:३३:३२  ",https://www.newaonlinenews.com//%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%B2%E0%A4%AF%E0%A5%8D-%E0%A4%B8%E0%A5%8D%E0%A4%B5%E0%A4%A5%E0%A4%BE%E0%A4%AF%E0%A5%8D-%E0%A4%AC%E0%A4%B0%E0%A5%8D%E0%A4%A1%E0%A4%AB%E0%A5%8D%E0%A4%B2%E0%A5%82-%E0%A4%B8%E0%A4%82%E0%A4%95%E0%A5%8D%E0%A4%B0%E0%A4%AE%E0%A4%A3-%E0%A4%AA%E0%A5%81%E0%A4%B7%E0%A5%8D%E0%A4%9F%E0%A4%BF
"पेट्रोल, डिजेल व  मचिकं लिटरय् स्वतका दां थकाल","नेपाल आयल निगमं पेट्रोल, डिजेल व मचिकंया भाः थकाःगु दु । थौं सोमवाःबहनिं १२ बजे निसें लागू जुइ कथं निगमं पेट्रोल, डिजेल व  मचिकं लिटरय् स्वतका दां थकाःगु खः । निगम पित ब्यूगु विज्ञप्ति कथ. न्हुगु भाः स्वनिगलय् पेट्रोल लिटरया १ सय ७८ तका व डिजेल व मचिकं १७५ तका लिटर याःगु दु । निगमं जा थुइगु एलपी ग्यास व  हवाइ इन्धनया भाः धाःसा यथावत तःगु दु ।","नेवा: अनलाइन न्युज | २०७९ माघ २३, सोमबार २२:०३:५०  ",https://www.newaonlinenews.com//%E0%A4%AA%E0%A5%87%E0%A4%9F%E0%A5%8D%E0%A4%B0%E0%A5%8B%E0%A4%B2-%E0%A4%A1%E0%A4%BF%E0%A4%9C%E0%A5%87%E0%A4%B2-%E0%A4%B5-%E0%A4%AE%E0%A4%9A%E0%A4%BF%E0%A4%95%E0%A4%82-%E0%A4%B2%E0%A4%BF%E0%A4%9F%E0%A4%B0%E0%A4%AF%E0%A5%8D-%E0%A4%B8%E0%A5%8D%E0%A4%B5%E0%A4%A4%E0%A4%95%E0%A4%BE-%E0%A4%A6%E0%A4%BE%E0%A4%82-%E0%A4%A5%E0%A4%95%E0%A4%BE%E0%A4%B2
एमडीएमएसया कार्यान्वयन तत्कालया नितिं स्थगित,"सरकारं मोेबाइल डिभाइस म्यानेजमेन्ट सिष्टम (एमडीएमएस)या पूवंक कार्यान्वयन तत्कालया नितिं स्थगित याःगु दु ।  विदेशपाखें लिहाँ वइपिं नेपाःमिपिन्सं हइगु मोबाइलया व्यवस्थाबारे अन्यौल जुइधुंकाः तत्कालया नितिं उगु सिष्टमया कार्यान्वयन स्थगित याःगु खः । प्राधिकरणया नायः पुरुषोत्तम खनालं विदेशं हइगु मोबाइल दर्ता याये हे माःगु व्यवस्थायात अनिवार्य मयाःगु धाःगु दुद । खनालं धाःगु दु, ‘भविष्यय् माःगु तयारी व सहलह लिपा कार्यान्वयन यायेगु जुइ । व्यवसायीं विदेशं हःगु मोबाइल दर्ता यायेत धाःसा प्रणाली कायम जुइ ।’ प्यख्येंरं विरोध जुइधुंकाः सरकारं विदेशपाखें उपहाारय् मोबाइल हयेबलय् भन्सार विन्दुइ प्रज्ञापन पौ कायेमाःगु व्यवस्था नं तत्कालया नितिं स्थगित याःगु दुु । भन्सार विभागं  विमानस्थल भन्सार ज्याकुथियात थौं शुक्रवाःनिसें जारी यायेगु धाःगु  उज्वःगु प्रज्ञापन पौ जारी मयायेत निर्देशन बिइधुंकूगु दु ।","नेवा: अनलाइन न्युज | २०७९ पौष १५, शुक्रबार १३:४७:०२  ",https://www.newaonlinenews.com//%E0%A4%8F%E0%A4%AE%E0%A4%A1%E0%A5%80%E0%A4%8F%E0%A4%AE%E0%A4%8F%E0%A4%B8%E0%A4%AF%E0%A4%BE-%E0%A4%95%E0%A4%BE%E0%A4%B0%E0%A5%8D%E0%A4%AF%E0%A4%BE%E0%A4%A8%E0%A5%8D%E0%A4%B5%E0%A4%AF%E0%A4%A8-%E0%A4%A4%E0%A4%A4%E0%A5%8D%E0%A4%95%E0%A4%BE%E0%A4%B2%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%B8%E0%A5%8D%E0%A4%A5%E0%A4%97%E0%A4%BF%E0%A4%A4
"भारतय् नोटबन्दीया मुद्दा क्वचाल, नेपाःया बैंकय् दूगु न्यागू करोड भारु जुल भ्वँया कुचा !","भारतया सर्वोच्च अदालतं सन् २०१६ स केन्द्र सरकारं याःगु नोटबन्दीया निणृय सही जूगु फैसला न्यंकूगु दु । सर्वोच्चया थ्व फैसलालिसें भारतय् नोटबन्दीया मुद्दा क्वचाःगु दु । नोटबन्दीया निर्णय सही जूगु भारतया सर्वोच्च अदालतया फैसला वःबलय् नेपाःया बैंकिङ प्रणालीइ दूगु प्रतिबन्धित न्यासः व द्वःछि दरया न्यागू करोड खुगू लख भारतीय दां छु जुइगु धैगु अनिश्चित जूगु दु । थ्व फैसलालिसें नेपाःयाके दूगु उगु भारतीय दां भ्वँया कुचा जक जुइगु अवस्था जूगु नेपाल राष्ट्र बैंकया छम्ह अधिकारीं धाःगु दु । उम्ह अधिकारीं धाःगु दु, ‘नेपाल राष्ट्र बैंकं थःके दूगु भारतीय नोट हिलेत भारतया केन्द्रीय बैंकयात तःक्वःमछि पौ छ्वःगु खः । तर, भारतं छुं नं सुनुवाइ मयात ।’ भारतीय केन्द्रीय बैंकया अधिकारीपिंलिसे प्रतिबन्धित भारु हिलेगु विषयस सहलह याःसां नं उकिं सार्थकता कायेमखंगु नेपाल राष्ट्र बैंकया उम्ह अधिकारीं धाःगु दु । राजश्व छली व हाकूगु धन नियन्त्रणया नितिं धासें सन् २०१६ स न्यासः व द्वःछि दरया नोटय् भारत सरकारं प्रतिबन्ध तःगु खः । सरकारया उगु निर्णयविरुद्ध भारतया सर्वोच्च अदालतय् रिट लाःगु खः ।","नेवा: अनलाइन न्युज – ललेन्द्र शाक्य | २०७९ पौष १८, सोमबार १५:२६:३३  ",https://www.newaonlinenews.com//%E0%A4%AD%E0%A4%BE%E0%A4%B0%E0%A4%A4%E0%A4%AF%E0%A5%8D-%E0%A4%A8%E0%A5%8B%E0%A4%9F%E0%A4%AC%E0%A4%A8%E0%A5%8D%E0%A4%A6%E0%A5%80%E0%A4%AF%E0%A4%BE-%E0%A4%AE%E0%A5%81%E0%A4%A6%E0%A5%8D%E0%A4%A6%E0%A4%BE-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AF%E0%A4%BE-%E0%A4%AC%E0%A5%88%E0%A4%82%E0%A4%95%E0%A4%AF%E0%A5%8D-%E0%A4%A6%E0%A5%82%E0%A4%97%E0%A5%81-%E0%A4%A8%E0%A5%8D%E0%A4%AF%E0%A4%BE%E0%A4%97%E0%A5%82-%E0%A4%95%E0%A4%B0%E0%A5%8B%E0%A4%A1-%E0%A4%AD%E0%A4%BE%E0%A4%B0%E0%A5%81-%E0%A4%9C%E0%A5%81%E0%A4%B2-%E0%A4%AD%E0%A5%8D%E0%A4%B5%E0%A4%81%E0%A4%AF%E0%A4%BE-%E0%A4%95%E0%A5%81%E0%A4%9A%E0%A4%BE
लिटरं १४ रुपैयाँ वृद्धि याःगु दूरुया मूल्य वृद्धि स्थगित,"राष्ट्रिय दुग्ध विकास बोर्ड दूरुया मूल्य वृद्धि स्थगित याःगु दु । कृषि मन्त्रालयका सचिव एवम् राष्ट्रिय दुग्ध विकास बोर्डया उपाध्यक्ष डा. गोविन्द प्रसाद शर्मा लिसेंया सरोकारवाला निकायतय्गु मुज्यां मूल्यवृद्धि स्थगित यायेगु निर्णय याःगु खः । बोर्डका कार्यकारी निर्देशक डा.राजेन्द्र प्रसाद यादवं दूरुया उत्पादन लागत मूल्य, बजार मूल्यया वृद्धि व उपभोक्ताया क्रयशक्तियात वैज्ञानिक तवर पाखें यथाशीघ्र अध्ययन यानाः मूल्य समायोजन यायेगु खँ धाःगु दु ।","नेवा: अनलाइन न्युज – निश्चल | २०७९ पौष १८, सोमबार ०९:४६:१६  ",https://www.newaonlinenews.com//%E0%A4%B2%E0%A4%BF%E0%A4%9F%E0%A4%B0%E0%A4%82-%E0%A5%A7%E0%A5%AA-%E0%A4%B0%E0%A5%81%E0%A4%AA%E0%A5%88%E0%A4%AF%E0%A4%BE%E0%A4%81-%E0%A4%B5%E0%A5%83%E0%A4%A6%E0%A5%8D%E0%A4%A7%E0%A4%BF-%E0%A4%AF%E0%A4%BE%E0%A4%83%E0%A4%97%E0%A5%81-%E0%A4%A6%E0%A5%82%E0%A4%B0%E0%A5%81%E0%A4%AF%E0%A4%BE-%E0%A4%AE%E0%A5%82%E0%A4%B2%E0%A5%8D%E0%A4%AF-%E0%A4%B5%E0%A5%83%E0%A4%A6%E0%A5%8D%E0%A4%A7%E0%A4%BF-%E0%A4%B8%E0%A5%8D%E0%A4%A5%E0%A4%97%E0%A4%BF%E0%A4%A4
सिमकार्ड हाकनं मिइ मदइगु,दूरसंचार सेवा प्रदायकपिन्सं निष्क्रिय सिमकार्ड हाकनं मिइ मदइगु जूगु दु । सर्वोच्च अदालतं तत्कालया नितिं उगु व्यवस्था कार्यान्वयन मयाकेत अन्तरिम आदेश जारी याःगु खः ।  अधिवक्ता सपना भण्डारीं संचार व सूचना प्रविधि मन्त्रालययात विपक्षी दयेकाः दायर याःगु रिटय् न्यायाधीश सुष्मलता माथेमाया एकल इजलासं उगु आदेश ब्यूगु खः । छम्हेसिगु नामय् जारी जुयाः छ्यलाबुला जुयाच्वंगु सिमकार्ड खुलातक छ्यलाबुलाय् मवःसा उगु नम्बर खारेज जूगु मितिपाखें खुला लिपा हाकनं वितरण यायेगु कथं नेपाल दूरसंचार प्राधिकरणपाखें जारी निर्देशन नेपाःया संविधान धारा २८ पाखें प्रदत्त गोपनीयताया हकविरुद्ध जूगु निवेदनय् न्ह्यथंगु खः । उगु निवेदनया क्वमचाःतलेतक प्राधिकरणपाखें जारी जूगु उगु निर्देशन कार्यान्वयन मयायेत अदालतं अन्तरिम जारी याःगु खः । सर्वोच्चं निवेदकया माग कथं आदेश जारी जुइम्वाःगु आधार जूसा सबुत प्रमाणलिसें झिंन्यान्हुया दुने लिखित लिसः पेस यायेत तकं आदेश ब्यूगु दु । नेपाल दूरसंचार प्राधिकरणं २०७१ साल चैत्र २ गते खुलातक छ्यलाबुला मजूगु सिमकार्ड सेवा प्रदायकं निष्क्रिय यायेगु व्यवस्था लागू याःगु खः ।,"नेवा: अनलाइन न्युज – ललेन्द्र शाक्य | २०७९ पौष २१, बिहिबार ११:१२:५०  ",https://www.newaonlinenews.com//%E0%A4%B8%E0%A4%BF%E0%A4%AE%E0%A4%95%E0%A4%BE%E0%A4%B0%E0%A5%8D%E0%A4%A1-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%AE%E0%A4%BF%E0%A4%87-%E0%A4%AE%E0%A4%A6%E0%A4%87%E0%A4%97%E0%A5%81
विदेशं लिहाँ वइबलय् अतिरिक्त मोबाइल हयेके ब्यु ः प्रधानमन्त्री प्रचण्डया निर्देशन,"विदेशं नेपाः लिहाँ वइबलय् व्यक्तिगत प्रयोजनया नितिं थःलिसें अतिरिक्त मोबाइल हइबलय् नागरिकं हैरानी फयाच्वंगु विषयस प्रधानमन्त्री पुष्पकमल दाहाल प्रचण्डं ध्यानाकर्षण प्वंकूगु दु । विदेशं मोबाइल ज्वनावःपिं नेपाःमिपिन्त मोबाइलया भन्सार पुलेगु विषयस त्रिभुवन अन्तर्राष्ट्रिय विमानस्थलय् समस्या ब्वलंगु घटनाय् जनस्तरं तःगु च्यूताः व गुनासोया विषयस प्रधानमन्त्री ज्याकुथिं अर्थमन्त्रालययात तत्काल हे उगु विषयस माःगु कारवाही न्ह्यःने यंकेत निर्देशन ब्यूगु प्रधानमन्त्री सचिवालयं जानकारी ब्यूगु दु । प्रधानमन्त्री प्रचण्डया आधिकारिक फेसबुक पेजय् च्वयातःगु दु, ‘रोजगारीया झ्वलय् विदेश वंपिं नेपाःमिपिन्सं थःलिसें लिहाँ वइबलय् निगः मोबाइल हयेगु खँयात सरल व सहज यायेत माःगु नीतिगत व कानूनी जटिलता जूसा उकियात तकं फुकुवा यायेत प्रधानमन्त्री प्रचण्डजुं निर्देशन बियादीगु दु ।’","नेवा: अनलाइन न्युज – ललेन्द्र शाक्य | २०७९ पौष १९, मंगलबार १५:०२:१९  ",https://www.newaonlinenews.com//%E0%A4%B5%E0%A4%BF%E0%A4%A6%E0%A5%87%E0%A4%B6%E0%A4%82-%E0%A4%B2%E0%A4%BF%E0%A4%B9%E0%A4%BE%E0%A4%81-%E0%A4%B5%E0%A4%87%E0%A4%AC%E0%A4%B2%E0%A4%AF%E0%A5%8D-%E0%A4%85%E0%A4%A4%E0%A4%BF%E0%A4%B0%E0%A4%BF%E0%A4%95%E0%A5%8D%E0%A4%A4-%E0%A4%AE%E0%A5%8B%E0%A4%AC%E0%A4%BE%E0%A4%87%E0%A4%B2-%E0%A4%B9%E0%A4%AF%E0%A5%87%E0%A4%95%E0%A5%87-%E0%A4%AC%E0%A5%8D%E0%A4%AF%E0%A5%81-%E0%A4%AA%E0%A5%8D%E0%A4%B0%E0%A4%A7%E0%A4%BE%E0%A4%A8%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80-%E0%A4%AA%E0%A5%8D%E0%A4%B0%E0%A4%9A%E0%A4%A3%E0%A5%8D%E0%A4%A1%E0%A4%AF%E0%A4%BE-%E0%A4%A8%E0%A4%BF%E0%A4%B0%E0%A5%8D%E0%A4%A6%E0%A5%87%E0%A4%B6%E0%A4%A8
पेट्रोलियम पदार्थया मू क्वकायेत प्रधानमन्त्री प्रचण्डया निर्देशन,प्रधानमन्त्री पुष्पकमल दाहाल प्रचण्डं पेट्रोलियम पदार्थया मू क्वकायेत निर्देशन ब्यूगु दु । अन्तर्राष्ट्रिय बजारय् पेट्रोलियम पदार्थया मू क्वाहाँ वःगु हुनिं वहे कथं मू समायोजन यानाः मू क्वकायेत प्रधानमन्त्री प्रचण्डं उद्योग वाणिज्य व आपूर्ति मन्त्रालयया छ्याञ्जेयात निर्देशन ब्यूगु प्रधानमन्त्रीया प्रेस कजि सूर्यकिरण शर्मां जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ पौष २१, बिहिबार १५:१८:२८  ",https://www.newaonlinenews.com//%E0%A4%AA%E0%A5%87%E0%A4%9F%E0%A5%8D%E0%A4%B0%E0%A5%8B%E0%A4%B2%E0%A4%BF%E0%A4%AF%E0%A4%AE-%E0%A4%AA%E0%A4%A6%E0%A4%BE%E0%A4%B0%E0%A5%8D%E0%A4%A5%E0%A4%AF%E0%A4%BE-%E0%A4%AE%E0%A5%82-%E0%A4%95%E0%A5%8D%E0%A4%B5%E0%A4%95%E0%A4%BE%E0%A4%AF%E0%A5%87%E0%A4%A4-%E0%A4%AA%E0%A5%8D%E0%A4%B0%E0%A4%A7%E0%A4%BE%E0%A4%A8%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80-%E0%A4%AA%E0%A5%8D%E0%A4%B0%E0%A4%9A%E0%A4%A3%E0%A5%8D%E0%A4%A1%E0%A4%AF%E0%A4%BE-%E0%A4%A8%E0%A4%BF%E0%A4%B0%E0%A5%8D%E0%A4%A6%E0%A5%87%E0%A4%B6%E0%A4%A8
प्रधानमन्त्रीया उजं लिपा पेट्रोलियम पदार्थया भाः कुहाँवल,"प्रधानमन्त्री पुष्पकमल दाहाल प्रचण्डया उजं लिपा पेट्रोलियम पदार्थया भाः कुहाँवःगु दु । आइतवाः सनिलय् च्वंगु नेपाल आयल निगम सञ्चालक समितिया मुज्यां पेट्रोलियम पदार्थभाः क्वकाःगु खः । निगमं थौ ब ह निं १२ निसें लागू जुइ कथं इन्धनया भाः क्वकाःगु खः । मू निगमं पेट्रोल, डिजेल व मट्टितेल प्रतिलिटर ३ तकाया दरं क्वकाःगु दु । अथे हे हवाई इन्धनया भाः आन्तरिक पाखें २० तका व बाह्य पाखें ३० तका क्वकाःगु दु । जा थुइगु एलपीजी ग्यासया भाः धाःसा यथावत् याःगु दु ।  भा म्हो यायेगु उजं बिइत थौं हिनय् साढे ३ बजे प्रधानमन्त्री प्रचण्डं वाणिज्य व आपूर्ति सचिव मधु मरासीनी व निगमया कार्यकारी निर्देशक उमेश थानीयात बालुवाटारय् सःता सहलह ब्याकुगु खः ।","नेवा: अनलाइन न्युज | २०७९ पौष २४, आइतबार २१:१५:३३  ",https://www.newaonlinenews.com//%E0%A4%AA%E0%A5%8D%E0%A4%B0%E0%A4%A7%E0%A4%BE%E0%A4%A8%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80%E0%A4%AF%E0%A4%BE-%E0%A4%89%E0%A4%9C%E0%A4%82-%E0%A4%B2%E0%A4%BF%E0%A4%AA%E0%A4%BE-%E0%A4%AA%E0%A5%87%E0%A4%9F%E0%A5%8D%E0%A4%B0%E0%A5%8B%E0%A4%B2%E0%A4%BF%E0%A4%AF%E0%A4%AE-%E0%A4%AA%E0%A4%A6%E0%A4%BE%E0%A4%B0%E0%A5%8D%E0%A4%A5%E0%A4%AF%E0%A4%BE-%E0%A4%AD%E0%A4%BE%E0%A4%83-%E0%A4%95%E0%A5%81%E0%A4%B9%E0%A4%BE%E0%A4%81%E0%A4%B5%E0%A4%B2
