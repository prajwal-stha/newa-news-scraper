headline,final_news,additional_info,url
नेवाः देय् दबू ख्वप जिल्ला समितिया न्हापांगु बुसादँ हंन,"नेवाः देय् दबू ख्वप जिल्ला समितिया न्हापांगु बुसादँ हंगु दु । थनया दत्तात्रय मा।वि।इ जूगु ज्याझ्वः देय् दबू ख्वप जिल्लाया नायः नरेश नेवाःया सभापतित्वय् जूगु खः । नांजाःम्ह साहित्यकार त्रिरत्न शाक्य मूपाहांकथं झायादीगु ज्याझ्वलय् विशेष पाहांकथं विराट नेपालभाषा साहित्य सम्मेलन गुथिया नायः महेन्द्रगोपाल कर्माचार्य, नेवाः गुथिया संस्थापक नायः डा। शान्तवीर सिंह तुलाधर झायादीगु खः । ज्याझ्वलय् पाहांकथं नेवाः देय् दबू स्वनिगः विशेष प्रदेशया मूछ्याञ्जे गणेशमान श्रेष्ठ, अधिवक्त नरेश श्रेष्ठ, देय् दबू ख्वपया सल्लाहकार कृष्णबहादुर घजूं झायादीगु खः । उगु हे ज्याझ्वलय् देय् दबू ख्वप जिल्ला समितिपाखें ने।सं। ११४३ न्हूदँया लसताय् ग्वसाः ग्वःगु भिंतुना भिडियो धेंधेंबल्लाः कासाय् त्याःपिंसं सिरपाः व दसिपौ नं लःल्हाःगु खः । कासाय् रेणु कर्माचार्य न्हाप, सुबिना शाक्य लिउ व सानु लवजु लियांलिउ लाःगु खः । ज्याझ्वलय् ब्वति कयादीपिंत नं दसिपौ लःल्हाःगु खः । प्रजिना राजोपाध्यायं लसकुस यानादीगु ज्याझ्वलय् शिवराम दुवालं ल्याःचाः न्ह्यब्वयादीगु खः । उगु इलय् सरिता प्रजापति तेजबहादुर हमाल, कल्पना श्रेष्ठ व विनोद श्रेष्ठ लगायतं सांस्कृतिक व सांगीतिक ज्याझ्वः नं न्ह्यब्वःगु खः ।","नेवा: अनलाइन न्युज | २०७९ चैत्र २, बिहिबार ०८:३४:५४  ",https://www.newaonlinenews.com//%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%A6%E0%A5%87%E0%A4%AF%E0%A5%8D-%E0%A4%A6%E0%A4%AC%E0%A5%82-%E0%A4%96%E0%A5%8D%E0%A4%B5%E0%A4%AA-%E0%A4%9C%E0%A4%BF%E0%A4%B2%E0%A5%8D%E0%A4%B2%E0%A4%BE-%E0%A4%B8%E0%A4%AE%E0%A4%BF%E0%A4%A4%E0%A4%BF%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A4%BE%E0%A4%AA%E0%A4%BE%E0%A4%82%E0%A4%97%E0%A5%81-%E0%A4%AC%E0%A5%81%E0%A4%B8%E0%A4%BE%E0%A4%A6%E0%A4%81-%E0%A4%B9%E0%A4%82%E0%A4%A8
यलया खपिन्छेँ त्वाःया स्वीस्वक्वःगु दँमुँज्याय् कलाकार सुरज व्यन्जनकारयात हन,"“सद्भावपूर्ण सामाजिक एकता, साँस्कृतिक पहिचान व आर्थिक उन्नति सहितया समृद्ध खपिन्छेँ त्वाः” धइगु मूू नारा ज्वना ज्यापु समाज यलया नायः तिर्थलाल महर्जनया मूूपाहाँसुुइ शनिवाः खपिन्छेँ मंकाः चपाःछेँ छगूू ज्याझ्वः यासें खपिन्छेँ त्वाःया स्वीस्क्वःगु दँ मुँज्याय् निक्वःगु नेपालभाषा स्टार म्युजिक भिडियो अवार्ड – २०२२ य् Best Male Model - Jurry Award त्याकेत ताःलागुलिं लोकंह्वाःम्ह कलाकार सुरज व्यन्जनकारयात मूपाहाँ तिर्थलाल महर्जनपाखें हना कथं मतिनाया चिं लःल्हागु खः । उलेज्या सत्र व बन्द सत्र यानाः निगुगु ब्वय् जूूगुु खपिन्छेँ त्वाःया मंकाः खलःया जःपिनिगुु उत्साहपूर्ण उपस्थितिइ मूपाहाँपाखें त्वाःदेवाय् मत च्याकाः ज्याझ्वः जूगु उगु ज्याझ्वलय् किपाः ब्वज्या उलेज्या लिपा ज्याझ्वः न्ह्याःगु खः ।  दँमुुँज्याय् त्वाःया जःपिन्सं थीथी थासय् थीथी कथं चूलाकूगु सफलता व सिरपाःया लिधंसाय् सम्मान यायेगु ज्या जूगु खः । त्वाःगुुरुपाखें सिन्हः तिकाः, त्वाःनायःपाखें खादा व मूपाहाँपाखें हना चिं लःल्हाना सम्मान याःगु खः ।  त्वालय् नकतिनी नीस्वंगुु गुुरुमण्डलय् दुुथ्याःपिं मूगुरु अष्टलाल महर्जन, म्येगुुरु मोतिलाल महर्जन, चीपु बाँसुुरी गुरु सानुलाल अवाले, धिमेगुुरु किरण महर्जन, तःपु बाँसुरी गुुरु हरि महर्जन, ढोलक गुरु प्रशिष महर्जनपिन्त फेता चिकाः व सहायक गुरुपिं छसिंकथं किसलाल महर्जन, मनोज महर्जन, भुवन महर्जन, रोशन महर्जनपिन्तं खादां न्ययेका सम्मान याःगु खः ।  आइरन गेट कथं कयातःगुु ं२०७९ सालया एसइइ पास जूपिं रोजल महर्जन (३.३५), कृतिका महर्जन (२.९५), प्रेक्षा महर्जन (२.९०), सुबिन अवाले (२.४५), सोमिग अवाले (२.३८), सोनिल महर्जन (२.२०) पिन्त नं उगु ज्याझ्वलय् सम्मान याःगु खः ।  अथेहे खपिन्छेँ त्वाःपाखें ज्यापु समाज यलया सल्लाहकार समिति मनोनयन जुुयादीम्ह केशव महर्जन, ४४ क्वःगु प्रहरी पर्यटक दिवसया लसताय प्रहरी पर्यटकपिन्त चाइनीज भाषा अनुवादकथं यानादीगु सेवा बापत संस्कृति, पर्यटन तथा नागरिक उड्डयन मन्त्रालय, पर्यटन विभागपाखें सम्मानित आपुुलाल अवालेयात, राष्ट्रिय फोटो पत्रकार समूहपाखें नेशनल जर्नालिज्म अवार्ड कल्चर एण्ड टुरिज्म – २०७९ अवार्ड सम्मानीत जुुयादीम्ह हरि महर्जन व  निक्वःगु नेपालभाषा स्टार म्यूजिक भिडियो अवार्ड – २०२२ (जुरी अवार्ड) त्याकेत ताःलाःम्ह सुरज ब्यञ्जनकारयात सम्मान याःगु खः ।   खपिन्छेँ त्वाःया स्वीस्वक्वःगुु दँमुुँज्याया निगूगु ब्व बन्द सत्र त्वाःया नायः राजमान अवालेया नायःसुुइ न्ह्याःगुु खः । खपिन्छेँ टोल सुधार कमिटीया छ्याञ्जे सुरज ब्यञ्जनकारं बार्षिक प्रगति प्रतिवेदन व दांभरि राजकुमार महर्जनं आर्थिक प्रगति प्रतिवेदन न्ह्यब्वयादीगु खः ।  प्रतिवेदनप्रति सहलह व मगाःमचाःगु सल्लाह व सुुझावयात त्वाःनायःपाखें लिसः बिइधुंकालि निगुलिं प्रतिवेदन सर्वसम्मतं पास याना बन्द सत्र क्वचाःगु खः ।  शक सम्बत ४५२ लिच्छवि जुजु बसन्तदेवया पालय् पलिस्था यानातःगु जरंया शिलालेखया लिधंसाय् खपिन्छेँ त्वाः लिच्छविकालीन त्वाः धकाः प्रमाणित जुया च्वंगु करिब १४८० वर्ष पुलांगु लिखित इतिहासलिसें स्वानाच्वंगु खपिन्छेँ त्वाःया स्वीस्वक्वःगु दँमुँज्या जूगु खः ।","नेवा: अनलाइन न्युज – विजयरत्न | २०७९ फाल्गुण २१, आइतबार १३:०२:०३  ",https://www.newaonlinenews.com//%E0%A4%AF%E0%A4%B2%E0%A4%AF%E0%A4%BE-%E0%A4%96%E0%A4%AA%E0%A4%BF%E0%A4%A8%E0%A5%8D%E0%A4%9B%E0%A5%87%E0%A4%81-%E0%A4%A4%E0%A5%8D%E0%A4%B5%E0%A4%BE%E0%A4%83%E0%A4%AF%E0%A4%BE-%E0%A4%B8%E0%A5%8D%E0%A4%B5%E0%A5%80%E0%A4%B8%E0%A5%8D%E0%A4%B5%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%A6%E0%A4%81%E0%A4%AE%E0%A5%81%E0%A4%81%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%95%E0%A4%B2%E0%A4%BE%E0%A4%95%E0%A4%BE%E0%A4%B0-%E0%A4%B8%E0%A5%81%E0%A4%B0%E0%A4%9C-%E0%A4%B5%E0%A5%8D%E0%A4%AF%E0%A4%A8%E0%A5%8D%E0%A4%9C%E0%A4%A8%E0%A4%95%E0%A4%BE%E0%A4%B0%E0%A4%AF%E0%A4%BE%E0%A4%A4-%E0%A4%B9%E0%A4%A8
बालकुमारी खेल मण्डलया नायः बज्राचार्य मदुगुलिं विचाः हायेकल,येँया २७ वडाय् लाःगु बालकुमारी खेल मण्डल व बालकुमारी युवा समूहपाखें थःपिनिगु क्लबया नायः पुरुषोत्तम बज्राचार्य मदुगुलिं विचाः हायेकूगु दु ।  म्हिगः बुधवाः न्हयन्हुया पुण्यतिथिस क्लबया दुजःपिं व स्थानीय बासिन्दापिं मुनाः बालकुमारीइ वय्कःया किपाःया न्ह्यःने मत च्याकाः विचाः हायेकूगु खः । मदुम्ह बज्राचार्य सुरतश्री महाविहार तःछेबहाःया काय्मचा खः । वय्कःयात छुं दिं न्ह्यः स्वँय् क्यान्सर जूगुलिं ५७ दँय् मदुगु खः । ,"नेवा: अनलाइन न्युज – ललेन्द्र शाक्य | २०७९ चैत्र २, बिहिबार १२:५९:५९  ",https://www.newaonlinenews.com//%E0%A4%AC%E0%A4%BE%E0%A4%B2%E0%A4%95%E0%A5%81%E0%A4%AE%E0%A4%BE%E0%A4%B0%E0%A5%80-%E0%A4%96%E0%A5%87%E0%A4%B2-%E0%A4%AE%E0%A4%A3%E0%A5%8D%E0%A4%A1%E0%A4%B2%E0%A4%AF%E0%A4%BE-%E0%A4%A8%E0%A4%BE%E0%A4%AF%E0%A4%83-%E0%A4%AC%E0%A4%9C%E0%A5%8D%E0%A4%B0%E0%A4%BE%E0%A4%9A%E0%A4%BE%E0%A4%B0%E0%A5%8D%E0%A4%AF-%E0%A4%AE%E0%A4%A6%E0%A5%81%E0%A4%97%E0%A5%81%E0%A4%B2%E0%A4%BF%E0%A4%82-%E0%A4%B5%E0%A4%BF%E0%A4%9A%E0%A4%BE%E0%A4%83-%E0%A4%B9%E0%A4%BE%E0%A4%AF%E0%A5%87%E0%A4%95%E0%A4%B2
सुकुन्दा साहित्य पाःलाःपाखें ८५ क्वःगु महाकवि गिरिजाप्रसाद जोशीया बुदिं तःजिक हनीगु,"थ्वहे वइगु ने.सं. ११४३ चिल्लागा एकादसी (चैत्र ४ गते) शनिवाः येँया प्रदर्शनीमार्गय् च्वंगु रत्न राज्यलक्ष्मी क्याम्पसया सुकुन्दा साहित्य पाःलाःया ग्वसालय् नेपालभाषाया महाकवि गिरिजाप्रसाद जोशीया ८५क्वःगु बुदिं तःजिक हनीगु जूगु दु । नारायण परिवार क्लब चक्रमान डंगोल प्रतिस्थान ओन्दे टेकूइ जुइगु उगु ज्याझ्वलय् साहित्यकार समालोचक प्राज्ञ ध्रुव मधिकःमि, साहित्यकार नरेनमान महर्जन, अर्जुन नेपाःमि, म्येहालामि मिनर्वा बज्रार्चाय शाक्य, चन्द्रबहादुर माइला लगायतपिनिगु ब्वति दैगु जानकारी ग्वसाः खलकं ब्यूगु दु । उगु ज्याझ्वः सुथसिया च्याता इलय् न्ह्याइगु जानकारी बिसें ग्वसाः खलकं उगु ज्याझ्वलय् ब्वति कया थःथःगु चिनाखँ म्येलिसें साहित्यिक रचना वाचन याना थःगु प्रतिभा न्ह्यब्वये फइगु सुकुन्दा साहित्य पाःलाःया छ्याञ्जेलिसें ज्याझ्वःया कजि रिदेन महर्जनं जानकारी बियादीगु दु ।  अथेहे, उगु ज्याझ्वलय् ब्वति कायेत स्वापूया नितिं रिदेन महर्जन ९८४९१३२७८८, प्रशान्त डंगोल ९९८५११२१८७३०, रितेश मल्ल ९८४३९३६७४४, सुनिल महर्जन ९८४९०८७८५४, सुमित रञ्जित ९८४३९८७३१३, सुरोज तण्डुकार ९८६००२२४८०, सुगन्ध राजकर्णिकार ९८५१०७९२८९, मनिस मानव ९८४९३९१४४०, नरोत्तम बज्राचार्य ९८०३७५०५७७ नम्बर सार्वजनिक याःगु दु ।","नेवा: अनलाइन न्युज – ललेन्द्र शाक्य | २०७९ चैत्र २, बिहिबार १५:४१:४५  ",https://www.newaonlinenews.com//%E0%A4%B8%E0%A5%81%E0%A4%95%E0%A5%81%E0%A4%A8%E0%A5%8D%E0%A4%A6%E0%A4%BE-%E0%A4%B8%E0%A4%BE%E0%A4%B9%E0%A4%BF%E0%A4%A4%E0%A5%8D%E0%A4%AF-%E0%A4%AA%E0%A4%BE%E0%A4%83%E0%A4%B2%E0%A4%BE%E0%A4%83%E0%A4%AA%E0%A4%BE%E0%A4%96%E0%A5%87%E0%A4%82-%E0%A5%AE%E0%A5%AB-%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%AE%E0%A4%B9%E0%A4%BE%E0%A4%95%E0%A4%B5%E0%A4%BF-%E0%A4%97%E0%A4%BF%E0%A4%B0%E0%A4%BF%E0%A4%9C%E0%A4%BE%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6-%E0%A4%9C%E0%A5%8B%E0%A4%B6%E0%A5%80%E0%A4%AF%E0%A4%BE-%E0%A4%AC%E0%A5%81%E0%A4%A6%E0%A4%BF%E0%A4%82-%E0%A4%A4%E0%A4%83%E0%A4%9C%E0%A4%BF%E0%A4%95-%E0%A4%B9%E0%A4%A8%E0%A5%80%E0%A4%97%E0%A5%81
‘चिनियाम्ह किसिचा’ चिनाखँ वाचन प्रशिक्षण ज्याझ्वः क्वचाल,विश्व नेवाः संगठन : हलिं नेवाः दबू मूकवःया ग्वसालय् जगतसुन्दर ब्वनेकुथिया विशेष ग्वहालिं ने.सं. ११४३ चिल्लाथ्व एकादशी व द्वादशी (फागुण १९ व २० गते) खुन्हु निन्हु यंकंं झी जनकवि दुर्गालाल श्रेष्ठं च्वयादीगु ‘चिनियाम्ह किसिचा’ मचा चिनाखँ वाचन प्रशिक्षण ज्याझ्वः तःजिक क्वचाल ।  थुगु स्यनेकने ज्याझ्वलय् झिंखुगू ब्वनेकुथिपाखें २४ म्ह ब्वनामिपिन्सं ब्वति काःगु खः ।  खुक्वःगु हलिं नेवाः न्हिया लसताय् थ्वहे वैगु फागुण २७ गते जगतसुन्दर ब्वनेकुथिइ ‘चिनियाम्ह किसिचा’ नामं थ्वहे ब्वनामिपिन्संं जनकवि श्रेष्ठया मचा चिनाखँ ब्वनेज्या ज्वीगु ग्वसाः दु ।  थ्व ज्याझ्वः ताःलाकेत हलिं नेवाः दबूया साहित्यिक एम्बेसदर राजभाई जकःमिया कजिसुइ म्येहालामि पवित्र कसाः व जगतसुन्दर ब्वनेकुथिया प्रिन्सिपल सुनिता मानन्धरपिं दुजः दुथ्याकाः छगू ज्याझ्वः पुचः दयेके ज्या जूगु खः । ,"नेवा: अनलाइन न्युज – ललेन्द्र शाक्य | २०७९ फाल्गुण २१, आइतबार १४:०७:५०  ",https://www.newaonlinenews.com//%E2%80%98%E0%A4%9A%E0%A4%BF%E0%A4%A8%E0%A4%BF%E0%A4%AF%E0%A4%BE%E0%A4%AE%E0%A5%8D%E0%A4%B9-%E0%A4%95%E0%A4%BF%E0%A4%B8%E0%A4%BF%E0%A4%9A%E0%A4%BE%E2%80%99-%E0%A4%9A%E0%A4%BF%E0%A4%A8%E0%A4%BE%E0%A4%96%E0%A4%81-%E0%A4%B5%E0%A4%BE%E0%A4%9A%E0%A4%A8-%E0%A4%AA%E0%A5%8D%E0%A4%B0%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%A3-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
नेपालभाषा ख्यःया पत्रकार पवनलाल श्रेष्ठ मन्त,"नेपालभाषा पत्रकारिता ख्यलय् सक्वं पिदनाच्वंगु ‘लावण्य सन्देश’ साप्ताहिकया सम्पादक पवनलाल श्रेष्ठ बुधवाः बहनी सक्वय् टिपरं ठक्कर नकाः मन्त । अतिकं मिलनसार, सरल स्वभाव व नेपालभाषा पत्रकारिता ख्यलय् अतिकं सक्रिय जुयाच्वनादीम्ह सक्वया पत्रकार श्रेष्ठ नेवाः पत्रकार राष्ट्रिय दबूया दुजः नं खः ।","नेवा: अनलाइन न्युज – ललेन्द्र शाक्य | २०७९ फाल्गुण २५, बिहिबार १०:३०:१३  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%96%E0%A5%8D%E0%A4%AF%E0%A4%83%E0%A4%AF%E0%A4%BE-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%AA%E0%A4%B5%E0%A4%A8%E0%A4%B2%E0%A4%BE%E0%A4%B2-%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0-%E0%A4%AE%E0%A4%A8%E0%A5%8D%E0%A4%A4
रत्नराज्यलक्ष्मी क्याम्पसपाखें पास जूपिं ब्वनामिपिन्त विदाई,"नेपाल पुनस्र्थापना अभियानय् प्रशान्त व रिदेनया पुचःया मूवंगु योगदान : पूर्व क्याम्पस सहायक प्रमखु आचार्य  रत्न राज्यलक्ष्मी क्याम्पसया स्नातक स्वंगूगु दँया नेपालभाषा ब्वनामिपिं व गुरुपिनिगु मंकाः कुतलय् बिदाई ज्याझ्वः सोभिनियर ग्यालरी सभाहल सोल्टिमोडय् शुक्रवाः जूगु दु ।  उगु ज्याझ्वलय् रत्न राज्यलक्ष्मी क्याम्पसय् वि.सं. २०७४, वि.सं. २०७५ सालय् बि.ए. तहलय् नेपालभाषा पुनर्स्थापनाया कदर कथं व मूपाहाँ पूर्व क्याम्पस सहायक प्रमुख गोविन प्रसाद आचार्य, नेपालभाषा स्यनामि प्रा.डा. चन्द्रमान बज्राचार्य, नेपालभाषा शिक्षक मदनसेन बज्राचार्य, नेपालभाषा शिक्षिका श्रीमिला सुवाल, नेपालभाषा शिक्षक अनुपसिंह सुवालं छसिंकथं  रितेश मल्ल, सोमी डंगोल, प्रशान्त डंगोल, इन्द्रमान महर्जन, सुरोज तन्दुकार लिसेंया  ब्वनामिपिन्त मतिनाया चिं लः ल्हानादीगु खः । ज्याझ्वःया पाहाँ नेपालभाषा शिक्षक मदनसेन बज्राचार्यं बि.ए तहलय् नेपालभाषा विषय कया ताःलाकादीपिन्सं सकारात्मक सोँच तयाः न्ह्यःचिलेमाःगु खँय् बः बियादिल । लिसें पाहाँ नेपालभाषा स्यनामि श्रीमिला सुवालं नेपालभाषा अभियान कक्षा पुनर्स्थापना यायेत जीवन पानाः दीपिं ब्वनामिं व स्यनामिपिनिगु मंकाः कुतलय् ताःलाःगु ऐतिहासिक ज्या जूगु धकाः नुगःखँ प्वंकादिल ।  मूँपाहा रत्न राज्यलक्ष्मी क्याम्पसया पूर्व क्याम्पस सहायक प्रमुख गोविनप्रसाद आचार्यं तसकं नाजुक अवस्थाय् थ्यनाच्वंगु नेपालभाषा कक्षा वि.सं. २०७४ सालय् बि.ए. तहलय् पुनर्स्थापना व एम.ए. मास्र्टस् कक्षा न्ह्याकेत प्रशान्त डंगोल व रिदेन महर्जनया पुचलं ज्वःमदुगु योगदान बियादीगु धकाः नुगःखँ प्वंकादिल ।  श्री नव जागृति माध्यामिक विद्यालय बौद्धराम रामहितिया नेपालभाषाया स्यनामिलिसें बि.ए. तह आखः ब्वनेगु ताः लाकादीम्ह सोमी डंगोलं सकल गुरुवर अग्रजपिनिगु ग्वाहालि व घ्वासा बियादीगुलि ताःलाःगु खँ कसें नेपालभाषा अभियान थनतक थ्यंकेत सकलसिन ज्वःमदुगु योगदान बियादीगु जुया  जिगु भावना त्वःताः झीगु भावना तयाः न्ह्यःचिल धाःसा अझ सुथां लाइगु धापू तयादिल ।  ज्याझ्वःया पाहाँ नेपालभाषा स्यनामि प्रा.डा. चन्द्रमान बज्राचार्यं रत्नराज्यलक्ष्मी क्याम्पसपाखें ब्वनामिपिं पास जुपिन्त विदाई ज्याझ्वः याःगु इतिहासया हे दकले न्हापांगु ज्याझ्वः जूगु धकाः नुगःखँ प्वंकादिल ।   नेपालभाषा शिक्षिका दिप्ना शर्मा, नेपालभाषा शिक्षक योगेन्द्र राजकर्णिकारपिन्सं म्ये अथेहे, चिनाखँ वाचन बि.ए. तहलय् ब्वनादीपिं इन्द्रमान महर्जन, सुमितदास रञ्जित, श्री सुगन्ध राजकर्णिकार, ओम कृष्ण न्ह्यब्वयादीगु उगु ज्याझ्वलय् चन्ता मुनिकारं लसकुस न्वचू तयादिल । ","नेवा: अनलाइन न्युज – ललेन्द्र शाक्य | २०७९ फाल्गुण २९, सोमबार १५:५६:३२  ",https://www.newaonlinenews.com//%E0%A4%B0%E0%A4%A4%E0%A5%8D%E0%A4%A8%E0%A4%B0%E0%A4%BE%E0%A4%9C%E0%A5%8D%E0%A4%AF%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80-%E0%A4%95%E0%A5%8D%E0%A4%AF%E0%A4%BE%E0%A4%AE%E0%A5%8D%E0%A4%AA%E0%A4%B8%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%AA%E0%A4%BE%E0%A4%B8-%E0%A4%9C%E0%A5%82%E0%A4%AA%E0%A4%BF%E0%A4%82-%E0%A4%AC%E0%A5%8D%E0%A4%B5%E0%A4%A8%E0%A4%BE%E0%A4%AE%E0%A4%BF%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%B5%E0%A4%BF%E0%A4%A6%E0%A4%BE%E0%A4%88
पत्रकार राष्ट्रिय दबू पाखें दबूया संस्थापक नायः महर्जन सम्मानित,"नेवाः पत्रकार राष्ट्रिय दबूया झिंछक्वःगु स्थापना दिवस छगु ज्याझ्वः याना हंगु दु । स्थापना दिवसया झ्वलय् दबूया संस्थापक नायः श्रीकृष्ण महर्जनयात नं दबू निस्वनेत याःगु कुतः या कदर यासे हंगु खः। अथे हे दबूया केन्द्रीय दुजः व केन्द्रीय सल्लाहकार समितिइ मनोनितपिंत दसिपौ लःल्हाःगु खः। दबूया केन्द्रीय दुजलय् विकास माली, भाइकाजी महर्जन, राजेश बज्राचार्य, प्रेरणा शाक्य, कविता श्रेष्ठ व रवि महर्जनयात मनोनित याःगु खः । अथेहे सल्लाहकारय् वरिष्ठ पत्रकारपिं सुरेश मानन्धर, पुष्करभक्त माथेमा, मोहन दुवाल, नरेशवीर शाक्य, ईश्वर जोशी, विजयरत्न असंबरेयात मनोनित याःगु दुसा कानुनी सल्लाहकारय् किरण शाक्ययात मनोनित याःगु खः । मनोनित जूपिं केन्द्रीय दुजःपिंत दबूया नायः नृपेन्द्रलाल श्रेष्ठं शपथ ग्रहण याकूगु खः ।अथेहे दबूया प्यक्वःगु कार्यसमिति नीस्वनेधुंकाः दबूपाखें जूगु थीथी ज्याझ्वःया संयोजन यानादीपिंत सुभाय् पौ नं लःल्हाःगु खः । नेपाःया न्हापांम्ह मातृभाषी पत्रकार धर्मादित्य धर्माचार्य व नेपाल पत्रकार महासंघया संस्थापक अध्यक्ष सत्यनारायण बहादुर श्रेष्ठया किपाय् खादा क्वखायेकाः हंगु स्थापना दिवसया ज्याझ्वलय् दबूया वरिष्ठ न्वकु सुनिल महर्जन, निर्वतमान नायः सुरजबीर बज्राचार्य , सल्लाहकार विजयरत्न असंबरे, संस्थापक नायः श्रीकृष्ण महर्जन व नायः नृपेन्द्रलाल श्रेष्ठपिंसं दबुलिं यायेधुंकूगु ज्या व दबुलिं यायेत्यंगु ज्यायात कया नुगःखँ तयादीदीगु खः।","नेवा: अनलाइन न्युज | २०७९ फाल्गुण ३०, मंगलबार १७:२७:५८  ",https://www.newaonlinenews.com//%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%A6%E0%A4%AC%E0%A5%82-%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%A6%E0%A4%AC%E0%A5%82%E0%A4%AF%E0%A4%BE-%E0%A4%B8%E0%A4%82%E0%A4%B8%E0%A5%8D%E0%A4%A5%E0%A4%BE%E0%A4%AA%E0%A4%95-%E0%A4%A8%E0%A4%BE%E0%A4%AF%E0%A4%83-%E0%A4%AE%E0%A4%B9%E0%A4%B0%E0%A5%8D%E0%A4%9C%E0%A4%A8-%E0%A4%B8%E0%A4%AE%E0%A5%8D%E0%A4%AE%E0%A4%BE%E0%A4%A8%E0%A4%BF%E0%A4%A4
चिनियाम्ह किसिचा ज्याझ्वः तःजिक क्वचाल (भिडियो),"ने.सं. ११४३ चिल्लागा चौथि शनिवाःखुन्हु झी जनकवि दुर्गालाल श्रेष्ठजुं च्वयादीगु ‘चिनियाम्ह किसिचा’ मचा चिनाखँ ब्वनेज्या तःजिक क्वचाल ।  हलिं नेवाः दबूया केन्द्रीय न्वकू रजनी प्रधानजुया मुँज्या नायःसुइ जगतसुन्दर ब्वनेकुथिया दबुलिइ जूगु थुगु ज्याझ्वःया उलेज्या मूपाहां झी जनकवि दुर्गालाल श्रेष्ठजुं यानादीगु खः ।  येँया चागलय् च्वंगु जगतसुन्दर ब्वनेकुथिया विशेष ग्वहालिइ जूगु थुगु ज्याझ्वलय् ज्याझ्वः कजि लोककवि राजभाई जकःमिजुं लसकुस यानादीगु खः ।  हलिं नेवाः दबूया साहित्यिक एम्बेस्डर नं जुयादीम्ह जकःमिजुं लसकुस न्वचु बीगु झ्वलय् झी जनकवि दुर्गालाल श्रेष्ठ नेपाःया जनकवि जक मखु विश्वया हे गौरवमय कवि खः धयादिल ।  झिंखुगू थीथी ब्वनेकुथिया २४ म्ह ब्वनामिपिनिसं तसकं मनस्वां ह्वयेकाः ब्वति काःगु थुगु ऐतिहासिक ज्याझ्वलय् हलिं नेवाः दबू नेपाः कवःया नायः सुरेन्द्र भक्त श्रेष्ठजुं पाहाँया थासं न्वचु बीगु झ्वलय् वय्कलं झी जनकवि दुर्गालाल श्रेष्ठया ‘चिनियाम्ह किसिचा’ ज्याझ्वः न्ह्याके खंगुलिं ग्वसाः खलः तसकं लसताःगु खँ कँसे आः वैगु खुक्वःगु हलिं नेवाः न्हि खुन्हु जनकविजुयात तःजिक सम्मान यायेगु ज्याझ्व दुगु खँ कनादिल ।  थुगु ज्याझ्वलय् सपूm प्रकाशन संस्थाया दुजः सुभानी सिंहजुं आः वइगु चैत्र ४ खुन्हु जनकविजुया ‘चिनियाम्ह किसिचा’या अंग्रेजी अनुवाद सपूm पिथने त्यनागु जानकारी बियादिल ।  थःगु नुगः खँ तयेगु झ्वलय् जगतसुन्दर ब्वनेकुथिया प्रिन्सिपल व थ्व ज्याझ्वःया दुजः मय्जु सुनिता मानन्धरजुं थौं थ्व ज्याझ्वः न्यनाः झी जनकवि दुर्गालाल श्रेष्ठजु अतिकं लयतायादीगुलिं थ्व ज्याझ्वः न्ह्याकागुया तातुना पूवंगु दु धकाः धयादिल ।  हलिं नेवाः दबूया सल्लाहकार,,हलिं नेवाः दबूया निवर्तमान नेपाः कवःया नायः शाक्य सुरेन, वर्तमान छ्याञ्जे लुमु श्रेष्ठ, हलिं नेवाः दबू जर्मनया प्रतिनिधिपिं पाहांकथं उपस्थित जुयादीगु थुगु ज्याझ्वलय् ‘चिनियाम्ह किसिचा’ दुनेया चिनाखँया शीर्षकत रञ्जना लिपि आखलं दबुलिइ हे च्वयेगु अर्थात् क्यालिग्राफी यायेगु ज्या जूगु खः ।  मय्जु लुमु श्रेष्ठया नेतृत्वय् रतनलाल कर्ण, आनन्द महर्जन, सिमा खनाल, सुयोग्य ताम्रकार, राजा बज्राचार्यपिनिसं यानादीगु थुगु रञ्जना क्यालिग्राफी ज्याझ्वलं थौंया चिनाखँ व्वनेज्याझ्वः सुथां लाकेत तःजिगु हःपाः जूवंगु दु ।  नीप्यम्ह ब्वनामिपिनिसं तसकं हे मनस्वां ह्वय्काः स्वकुमिपिनिगु नुगः साले फयेक चिनाखँ ब्वना न्यंकादीगु खः । थुगु ज्याझ्वलय् जूम प्रविधि छ्यलाः प्रोजेक्टरपाखें हलिं नेवाः दबूया केन्द्रीय नायः संयुक्त श्रेष्ठजुं ग्वसाः खलःपाखें मू न्वचू न्ह्यब्वयादिसें थ्व ज्याझ्वः ताःलाकेत ग्वाहालि यानादीपिं सकसितं सुभाय् देछानादिल नापं वय्कलं थौं न्ह्यब्वःगु ‘सुथ जुइ’ धाःगु कविता तसकं च्वन्ह्याःगु व थःत यःगु बांलाःगु चिनाखँ खः धयादिल ।  थुगु ज्याझ्वःया अन्तय् झी जनकबि दुर्गालाल श्रेष्ठजुं नेपाःया संसारय् थौंया ज्याझ्वः झीगु नेवाः ख्यलय् गबलें मजूनिकथंया ऐतिहासिक ज्याझ्वः जू वंगु दु धयादिल । वय्कलं सकल कविपिनिसं मचा चिनाखँ च्वयादीत इनाप यासे हलिं नेवाः दबूया थ्व ज्याझ्वः तसकं झःझः धाःगु पल्पसाया जः खः धयादिल । नापं वय्कलं थः मदये धुंकाःया चिं धैम्ह हे लोककवि राजभाई जकःमि खः धकाः धयादिल  । थौंया ज्याझ्वः नांजाःम्ह म्ये हालामि व ज्याझ्वः पुचःया दुजः पवित्र कसाःजुं न्ह्याइपुक न्ह्याकादीगु खः ।   ज्याझ्वलय् चिनाखँ ब्वनादीपिं ब्वनामिपिं व ब्वनेकुथिया नां धलः क्वय् न्ह्यथनाकथं दु : १)    अनिशा रायमाझी, भानु मा.बि. २)    निकेश महर्जन, जगतसुन्दर ब्वनेकुथि ३)    सविना न्यौपाने, शान्ति निकुञ्ज ४)    सदिश सुवेदी, संस्कृत मां बि. ५)    मरिना भण्डारी, तरुण मा.बि ६)    लिजला महर्जन, शंकारी मा..वि. ७)    सन्ध्या क्षेत्री, गीता माता मा.वि. ८)    लुमन्ति देशार, थेच्व नेवाः इंगलिस स्कुल ९)    वादल चौधरी, अरुणोदय मा.वि. १०)    सविना न्यौपाने, शान्ति निकुञ्ज मा.वि. ११)    सदीश सुवेदी, संस्कृत मा.वि. १२)    सजगत महर्जन, टाइम्स इन्टरनेशलन स्कुल १३)    फिडा खातून, जगतसुन्दर ब्वनेकुथि १४)    पालिजा खडगी, रोजवद स्कुल १५)    नविना कुमारी शाही, नव आदर्श मा.वि. १६)    सकशना अनसारी, सरस्वति निकेटन १७)    खुसि सिंह ठकुरी, कन्या मण्दीर मा.वि. १८)    पल्पसा बज्राचार्य, जगतसुन्दर ब्वनेकुथि १९)    अनिषा श्रेष्ठ, जनपथ मा.वि. २०ं)    जेनिशा शाही, जगतसुन्दर ब्वनेकुथि २१)    विभूती महर्जन, निसर्ग वाटिका मा.वि. २२)    समीक्षा अधिकारी, भानु मा.वि. २३)    प्रवेश मानन्धर, वेलायत (प्रोक्टर पाखें) २४)    संयोजन श्रेष्ठ, वेलायत (प्राजेक्टर पाखें)","नेवा: अनलाइन न्युज – ललेन्द्र शाक्य | २०७९ फाल्गुण २८, आइतबार ११:१०:३४  ",https://www.newaonlinenews.com//%E0%A4%9A%E0%A4%BF%E0%A4%A8%E0%A4%BF%E0%A4%AF%E0%A4%BE%E0%A4%AE%E0%A5%8D%E0%A4%B9-%E0%A4%95%E0%A4%BF%E0%A4%B8%E0%A4%BF%E0%A4%9A%E0%A4%BE-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83-%E0%A4%A4%E0%A4%83%E0%A4%9C%E0%A4%BF%E0%A4%95-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
भाषासेवी लिसें वादेय्‌या शिक्षासेवी जगमोहन वामि मन्त,नांजाःम्ह भाषासेवी लिसें वादेय्‌या शिक्षासेवी जगमोहन वामि म्हिगः  ८६ दँय् मन्त । म्हीग भ्वय् वनाः लिहां झाःम्ह वय्‌कः म्हिगः सुथय् थःगु हे क्वथाय् आकाझाकां मदुगु खः । वय्‌कःया अन्तिम संस्कार म्हिगः पशुपतिया विद्युतीय शवदाह गृहय् जूगु खः ।,"नेवा: अनलाइन न्युज – नेवाः अनलाइन न्युज संवाददाता  | २०७९ चैत्र १, बुधबार २०:३५:०७  ",https://www.newaonlinenews.com//%E0%A4%AD%E0%A4%BE%E0%A4%B7%E0%A4%BE%E0%A4%B8%E0%A5%87%E0%A4%B5%E0%A5%80-%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%B5%E0%A4%BE%E0%A4%A6%E0%A5%87%E0%A4%AF%E0%A5%8D%E2%80%8C%E0%A4%AF%E0%A4%BE-%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%BE%E0%A4%B8%E0%A5%87%E0%A4%B5%E0%A5%80-%E0%A4%9C%E0%A4%97%E0%A4%AE%E0%A5%8B%E0%A4%B9%E0%A4%A8-%E0%A4%B5%E0%A4%BE%E0%A4%AE%E0%A4%BF-%E0%A4%AE%E0%A4%A8%E0%A5%8D%E0%A4%A4
