headline,date,final_news,url
नेवाः खलः पुचःतय्त इनाप ,"Posted on Mon Oct 13, 2008  10:37 pm NST",सम्पादकजु नेवाःतय्गु तजिलजि गतिविधित कःघानाः नेपाल टेलिभिजनय् न्ह्यब्वया वयाच्वंगु ज्याझ्वः सिने दबू प्रालिया 'मतिनाया स्वां' खः । थुगु ज्याझ्वः प्रत्येक सोमवाः बहनी ७ः३० निसें ८ ताःई तक एनटिभी-२ लय् बाघौ जक जूसां प्रशारण जुयाः नेवाःतय्गु मन त्याकाः धाथें मतिनाया स्वां जुयाः ह्वह्वं नं वयाच्वंगु दु । तर वंगु श्रावण महिनां निसें आकाझाकां थुगु ज्याझ्वलं दिपाः काःगु कालं तुं जुयाबिल । थौंतकं उगु स्वां ह्वया वये मफुनि । गुिकं यानाः नेवाः स्वकुमििपंत बांमलाक हे लिच्वः लाःवन । छन्हु न्यनेकने यानाबलय् थुकिया यथार्थ खँ सिल व खः प्रायोजनया अभाव । दच्छि तक ला ज्यूत्युं यानाः स्वां ह्वयेकूगु जुयाच्वन लिपा तसकं थाकुयाः बाध्यतावशं हे थथे दिपाः काःगु जुयाच्वन । थ्व छगू नेवाःतय्गु िनंितं तसकं दुर्भाग्यया खँ खः । छाय्धाःसां ह्वयाच्वंगु स्वांयात नं झ्वाः जुइका च्वनेमाल । ख नं खः प्रायोजन मदयेकं बांलाक सुथांलाक्क ला न्ह्याइ हे मखु । उिकं अथे न्ह्याकेत प्रायोजन मदयेकं हे मगाः । झीथाय् थुलिमछि ततःधंिपं नेवाः साहु महाजन धाःिपं दु उमिगु मन थुखेपाखे छाय् क्वसाः मवँसे मेमेगुली जक क्वसायेकाः काय मियाः च्यः न्यायेगु प्रवृत्ति ज्वनाः न्हाय् ध्यनाः सर्गः खंकाच्वन थुलिमछि नेवाः खलः पुचःत नं मदुगु मखु उमिसं नं छाय् म्हुतुइ धौ फिनाः लातां म्वाय् स्वः थें जक स्वयाच्वन छाय् याकः ख्वालं पुयाः स्वक्वः कौला यानाच्वन नेवाःतय्गु अधिकार भाषा तजिलजिया इलय् ब्यलय् खँ ल्ह्वनाः सभा गोष्ठीइ सः थ्वयेकाः नँ न्याः थें खँ न्यायेका जुईपं नेपालभाषाया खलः पुचःतय्सं थुकिया बारे चिउताः प्वंकाः हाकनं ुमतिनाया स्वांु ह्वयेका बीगुपाखे स्वयेम्वाः ला झन मदयाच्वंगु इलय् तनेमाःथाय् व नं दयाच्वंगु हे तनावनं नं छाय् सुनां नं ध्यान मबिल थ्व छगू विडम्बना हे खः । खालि नयेध्वंया नयेध्वं जक दयाः नेवाःतय्गु स्थिति वहे मुलुया वहे सुका जुयाच्वंगु खः । खालि भाषा भाषा धाल थौं थःगु भाषां न्ह्यानाच्वंगु ज्याझ्वलं दिपाः कालं तकं सुं खलः पुचःतय्सं छाय् छु जुयाः दिपाः काः वन धयागु खँय् चिउताः कयाः ह्वयेकेपाखे मस्वःगु खनाः तसकं अजू चाल । उिकं खलः पुचःतय्त नं थुगु ज्याझ्वःयात ह्वयेकेगुपाखे स्वयेत दुनुगलंनिसें इनाप यानाच्वना । - पुष्परत्न ताम्राकार 'स्वीटहर्ट'’ ३०५÷४७ न्यत काय्गःननि योगवीरिसंह मार्ग,http://www.nepalmandal.com/content/390.html
धर्मोदय सभाया न्हू ज्यासना पुचःयात भिंतुना ,"Posted on Sun Oct 19, 2008  2:38 pm NST",सम्पादकजु पं बद्रीरत्न बज्राचार्यजुया नायःसुइ न्हूधाः जूगु धर्मोदय सभाया न्हू ज्यासना पुचःया सकल दुजःपिं सल्लाहकार व धर्मानुशासनकजुपिंत दुनुगलं भिंतुना दु । धर्मोदय सभा राष्ट्रिय बुद्ध धर्माबलम्वीतय् मंकाः संस्था खः । धर्मोदय सभाया कुतलय् निक्वःमछि विश्व बौद्ध सम्मेलन नेपाः धर्मनिरपेक्ष राष्ट्र जुइमाः धइगु माग यानाः लाखौं मनूत सतकय् हयाः शान्ति पद र् याली यायेत ताःलाःगु संस्था खः । थ्व संस्थानाप आवद्ध संस्थात तःगू मछि संस्थात जिल्लाय् दु । आदिवासी जनजातित नं दुथ्याःगु छगूयां छगू बौद्ध संस्था धर्मोदय सभाया तःक्वःमछि ल्यज्या जुयाः ज्यासना पुचः पलिस्था जूगु इतिहास दु । उबलय् धर्मोदय सभा धार्मिक संस्था मखु ला आः जक धार्मिक संस्थाय् ल्यज्या याये मजिउ सहमति यायेमाः धकाः ल्यज्याया दक्व प्रकाशित ज्याझ्वः गथे क्वःदल थ्व सुयागु क्वपुलां बिचाःया फसं पुइकायंगु खँ खः थुकिया लिसः चित्तबुझे जुइक जःिपंत बीत इनाप दु । न्हापाया ल्यज्यां संस्थायात गुलि हानी नोक्सानी यात उकिया नं मूल्याङ्कन जुइमाः । देश प्रतिगमनं अग्रगमनपाखे समावेशी धर्मनिरपेक्षया लँय् न्ह्याः वनाच्वंबलय् सुयागुं धालखँय् वा प्रभावय् वयाः ल्यज्या थेंज्याःगु ज्याझ्वःयात फासांफुसुं यानाः सहमति धयाः यःयःपिं मनूत वया मनू थ्वया मनू धकाः दुथ्याकाः गथे सहमति जुइ । नां दुपिं ख्वाः दुपिं व दां दुपिं दुजःपिनि स्याःस्याःपिनिगु शोकसभा यानागु सचिवया प्रतिवेदनय् न्ह्यथनेगु अन्य आ।जः वा पुलांपिं दुजःतय् परिवारया मां बौ मदुगुया छुं नं लुमन्ति मतयेगु थ्व गज्याःगु प्रवृत्ति खः गज्याःगु निखेंत्यः नीति खः थज्याःगु प्रवृत्ति व नीति आःया ज्यासना पुचःपाखें ल्वःमंसें नं मयायेमा धकाः इनाप यानाच्वना । नकतिनि संरासं या महाधिवेशनय् ब्वति कयाः लिहां झाःम्ह प्रम प्रचण्डजुं जानकारी बियादी कथं थ्व हे कार्तिक १४ गते नेपाः झायेत्यंम्ह संरासंया महासचिव भाजु वान की मूनजुयात धर्मोदय सभापाखें नं तःजिगु लसकुस ज्याझ्वः यायेगु लागि आवंनिसें तयारी यायेत सम्बन्धित थासय् माःगु पहल न्ह्याकेत इनाप यानाच्वना । पुलांम्ह महासचिव ऊ थान्त थें वय्कः मूनजु नं बुद्धधर्म हनीगु देय् दक्षिण कोरियाया नागरिक जूगुलिं वय्कःयात झी सकल बौद्धतय्पाखें तःजिक लसकुस यायेगु धार्मिक ज्या जुइला कि सुभाय् । - शान्तरत्न शाक्य लगं येँ आजीवन जः ल्याः २ ४,http://www.nepalmandal.com/content/414.html
पशुपतिइ हस्तक्षेप ,"Posted on Tue Jan 6, 2009  5:32 pm NST","सम्पादकजु, ने.सं. ११२९ पोहेलाथ्व ८ कुन्हु पशुपतिइ नेवाः ब्रम्हू पुजारी तयेमाः, दक्षिण भारतया पुजारी लिकयाः मेपिं पुजारी तःगु ज्याखँ बांलाःसां प्रकृया पाय्छि मजू धइगु खँय् पशुपति क्षेत्रया स्थानीय मनूतय्सं पत्रकार सम्मेलन यायेत स्वःबलय् अज्ञात मनूतय्सं आक्रमण याःगु सगरमाथा टेलिभिजनं प्रसारित दृश्यं जितः संवेदनशील यानाबिल । जिं स्वये न्हूम्ह पुजारी नियुक्ति प्रकृया पूमवंतले पुलांम्ह पुजारी हे कायम यायेमाः थें च्वं । सर्वोच्च अदालतं जाहेर याःगु निषेधाज्ञा सरकारं पालना यायेमाः थें च्वं । थुगु आदेश पालना मयायेगु धइगु सरकारया शासन प्रकृया सरकारं हे पालना मयायेगु खः । मेगु खँ पशुपतिइ दक्षिण भारतया पुजारी तयेयां न्ह्यः नेवाः उपाध्याय ब्रम्हूतय्सं पुजा यानाच्वंगु खँ ऐतिहासिक तथ्य जूगुलिं नेवाः पुजारी तयेमाः धइगु खँ नं उति हे जायज खः । अथे हे संस्कृति मन्त्रालयं आकिवंनिसें सांस्कृतिक नखःचखः- यात राज्यं ध्यबा ब्यहोरे याये फइ मखु जनस्तरं हे ब्यहोरे यानाः संचालन यायेमाः धइगु खँ पित बिउगु नं उलि हे पूर्वाग्रही खँ खः । संघीय शासन वइगु इलय् राज्यं मान्यता बीमाःगु जात्रा पर्व व स्थानीय सरकारं जिम्मा कायेमाःगु जात्रा पर्व छुटे यानाः संचालन यायेमाः थें च्वं । थ्व संविधानसभा धुंकाः न्हूगु संविधान अनुसार शासन शुरु जुइबलय्या चिन्ता खः । आः हे स्वनिगःया जात्रा पर्व दीकथं छुं हे प्रकृया पूमवंकुसे जनताया राय मकासे सम्बन्धित मनूतनाप अन्तक्रिया मयासें सलंसः दँया नियम व परम्परायात त्वाःथलाः न्हूगु नियम हयेगु धइगु राज्यं जनताया मतयात तप्यंक अपहेलना याःगु खः । उकुन्हु तिनि कुमारी रथ जात्राया खँय् अपाय्धंगु मुद्दा जुइक नं हाकनं थथे यायेगु धइगु स्वनिगःया सांस्कृतिक संस्थायात क्वःथलेत स्वःगु खः । कुमारी जात्रा सुथां लाकेत सरकारं स्वंगु समितिया जिम्मेवारी छु जुयाच्वन जिं मसिल । थ्व खँय् नेपाः राष्ट्रिय पार्टी, नेवाः देय् दबू, नेपालभाषा मंकाः खल, नेवाः देय् गुथि नेपालमण्डल, नेवाः जागरण मंच, नेवाः मुक्ति मंकाः दबू, नेवाः राष्ट्रिय मुक्ति मोर्चा, नेपाल लोकतान्त्रिक नेवाः संघ थेंजाःगु जातीय स्वशासनया पक्षधर संगठन व भातृ संगठनतय्सं सः तये हे माः थें च्वं म्हुतुइ धौ फिनाच्वनेगु मिले मजू । थौं पशुपतिइ जूगु पत्रकार सम्मेलनया ल्वापुइ पत्रकार सम्मेलन याःपिंसं थ्व वाइसीएलं याःगु धयाच्वन । वाईसीएलया काठमाडौं इन्चार्ज सागरं धाःसा थ्व अथे मखु धयाच्वन । संस्कृति मन्त्री गोपाल किराँतीं छानबिन यानाः कारवाही यायेगु खँ न्ववानाच्वन । वास्तवय् जूगु छु खः थ्व  याकनं छानबिन जुइमाल । माओवादी दुने नं ब्राम्हणवाद हाबी जुयाच्वंगु खनेदु उगु ब्राम्हणवाद बिरुद्ध जातीय स्वशासनया पक्षधरत न्ह्यलं चायेकाः सकलें छप्पँ जुयाः बाहुनवादया पर्दाफास यायेमाःगु खनेदु । थुकी सकल जनजाति व जातीय स्वशासनया पक्षधरतय्सं पलाः ल्ह्वने हथाय् जुइधुंकल । - शाक्य सुरेन, यल ।",http://www.nepalmandal.com/content/586.html
पूर्व जुजुपिं गिरिजा व प्रचण्ड ,"Posted on Fri Oct 17, 2008  2:28 pm NST",सम्पादकजु पंचायती ब्यवस्थाय् जुजुपिं गनं विदेश भ्रमणय् वनीबलय् थः लानि व परिवारया मेमेपिं दुजःत नं लिउलिउ वनेगु याइ । २०४६ साल लिपा बहुदलीय ब्यवस्थाया इलय् नं प्रधानमन्त्री गनं विदेश भ्रमणय् वनीबलय् कलाः अले म्ह्याय्िपं नं लिउलिउ यंकेगु याः । बहुदलीय ब्यवस्थाया इलय् दकलय् अप्वः प्रधानमन्त्री जुइत ताःलाःम्ह नेपाली कांगे्रसया गिरिजा प्रसाद कोइराला प्रधानमन्त्री जूबलय् थः गन गन विदेश भ्रमणय् वन अन अन थः म्ह्याय् सुजाता कोइराला- यात नं लिउलिउ ब्वनायंकी । आः संघीय लोकतान्त्रिक गणतन्त्र जुइधुंकाः नं थ्व परम्परायात निरन्तरता बियाच्वंगु दु । गणतन्त्र नेपाःया न्हापांम्ह प्रधानमन्त्री भाजु प्रचण्डं नं अमेरिका भ्रमणय् थः कलाः नापं थः काय प्रकाशयात नं लिउलिउ यंकूगुलिं थौंकन्हय् चर्चा जुयाच्वंगु दु । प्रकाश दाहाल प्रधानमन्त्री निवासया स्टाफ अले कम्प्यूटर अपरेटर जूगुलिं अमेरिकाय् नापं यंकागु धकाः धाःगु हास्यास्पद मजू ला नेपालय् थःगु स्वार्थ त्वःताः देय् व जनताया लागि ज्या याईपं नेतात मदुगु हे नेपाःमिपिनिगु दुर्भाग्य खः । खँय् भाषाय् छगू उखान दु नि जुन जोगी आए पनि कानै चिरेको । सत्ताय् थ्यन कि नेतात नातावादय् तक्यनीगुलिं नेपाःया विकास जुइ मफुगु खः । - अमिर घरज्वाइं न्यतपाःच्व प्रधानचोक येँ,http://www.nepalmandal.com/content/408.html
थथे याःसा बेस जुइ ला ,"Posted on Fri Oct 17, 2008  2:27 pm NST",थौंकन्हय् स्वयम्भु भगवानयाथाय् द्यइके वईपं व मर्नीङ्ग वाक झाईपं भक्तजन यक्व दु । वहे स्वयम्भू भगवानयाथाय् च्वंगु भजन सतलय् भजन याईपं धाःसा झन झन कम जुया वनाच्वंगु दु । गुंलाबलय् च्वनां च्वनेथाय् मदयेक हुलहुल जुइगु । आः ख्वाउँगु बढे जुयावःगुलिं जकं खः ला भजन शुरु यायेत मनू हे मुने थाकु । लिपा जूलिसे तिनि धर्म पासापिं यक्व दया वइ । जिं थथे धाल धकाः लिबाक भजनय् झाइपिनि जि खनाः तं पिकयाः थथे नं धायेमास्ति वः जुइ गुरु जुइ सः चेला जुइ मसः । ख ला खः । जि थः हे सवा सात लिपा तिनि भजनय् थहां वनेगु । जिं धायेत्यनागु छु धाःसां भजन हालीपिं धर्म पासापिं बांलाक ममुंतले सुथ न्हापां भजन सतलय् भजनया सीडी व क्यासेट हायेकेगु यात धाःसा सेंसेंमिंक तँ गयाः झायाच्वंपिं भक्तजनपिनि न्हाय्पनय् ज्ञानमाला न्यनाः मन याउँसे च्वनाः त्यानुगु हे ल्वःमनी ला थ्व खँ धा ला जिं पदाधिकारीपिंत नापलानाः म्हुतुं हे नं धायेफुगु खः । अय्नं पौ हे च्वयाः पिदन धाःसा याकनं हे जिगु इनापयात पूवंकादी ला धकाः जक खः । - कृष्णमान डंगोल मखंगल्लि तुन्छेबहाः येँ,http://www.nepalmandal.com/content/407.html
नेवाः समुदाय कि जाति ? ,"Posted on Tue Oct 14, 2008  3:13 pm NST","सम्पादकजु नेवाःयात समाज धायेगु लाकि समुदाय धायेगु धकाः न्ह्यसः वःगुलिं थ्व पौ च्वयाच्वना । जिं स्वयेबलय् समुदाय धइगु छगू जाति कथं जक मिले जुइ थें च्वं । छगू विशेष जातियात जक समुदाय धायेत पाय्छि जुइगु जूगुलिं नेवाःतय्त समुदाय धकाः संबोधन यायेबलय् चीधंगु छगू जाति कथं जक थुइगु जू वनी । उिकं झी नेवाःत चीधंगु छगू जाति जक मखुगुलिं थ्व जातियात अथवा फुक्कं नेवाःतय्त संबोधन यायेबलय् नेवाः समाज धकाः संबोधन यायेमाःगु अले नेवाः दुने दुपिं नेवाः विशेष जातियात संबोधन यायेबलय् जक नेवाः समुदाय धयाः संबोधन याये मिले जू थें च्वं । गथेकि नेवाः तुलाधर समुदाय, नेवाः श्रेष्ठ समुदाय आदि । गैर नेवाःतय्सं थें नेवाः समुदाय धकाः फुक्कं नेवाःतय्त संबोधन मयासे झी झीगु जातियागु आकार अले जनसंख्यायात महत्व बियाः नं नेवाः समाज धयाः संबोधन यायेबलय् बांलाइ थें च्वं । रश्मी तुलाधर येँ",http://www.nepalmandal.com/content/399.html
झीसं नं सुझाव बीमाली ,"Posted on Mon Jan 12, 2009  3:24 pm NST","सम्पादकजु, संविधान दयेकेगु ज्याय् लगे जुयाच्वंपिं सभासद्तय्सं आः चाहिं संविधान च्वयेगु ज्या धाथें नी यानाः हे न्ह्याकी थें च्वनाच्वंगु दु । छाय्धाःसां संविधानसभाया थीथी समितितय्सं जिमित थ्व थ्व विषयलय् सुझाव बियादिसँ धकाः पत्रपत्रिकाय् विज्ञापन बियाः छापे यानाहःगु झीसं खनाच्वना । अज्याःगु विज्ञापन वइगु छगू जक समिति मखु यक्व हे समितित दु थें च्वं । संविधानसभाय् झिंप्यंगू ला समिति हे दु धाःगु दु । थ्व विज्ञापन बियाहःगुलिं संविधान दयेकेगु ज्याय् जनताया बिचाः नं काइगु जुयाच्वन धइगु खँ सीदत । आः झी नेवाःतय्सं नं अज्याःगु विज्ञापन स्वयाः थःगु बिचाः बीमाः थें च्वं । झी नेवाःतय्सं आर्थिक, सामाजिक, श्रोत परिचालन, शासन व्यवस्था, कानुनी व्यवस्था, आदि आदिखय् छु माग यानाच्वनागु खः, झीगु बिचाः छु खः धकाः लिखित रुपं बुझे यायेमाः थें । पिने सडकय् च्वनाः आन्दोलन यायेगु ला द हे दु तर थथे दुने दुने नं झीगु भूमिका जुयाच्वनेमाः । मखुसा झी पिने हाःगु हालं तुं जुयाच्वनी दुने याईपंसं ज्या तमाम याना तयेधुंकी । लिपा धाः वंसा छिमिसं जिमित सुझाव हे बी महः धयाहल धाःसा झी नाजवाफ जुइमाली । कन्हय् उमिसं झीत अज्याःगु मबीमा धकाः नं झीसं तयारी याना तयेमाः । झीसं छु छु माग तयाः आन्दोलन यानाच्वना आः व आन्दोलनया खँ थासय् थ्यंकेगु ई वयाच्वंगु दु । बरु झीसं बियागु सुझाव संविधानय् समावेश याये हे माः धकाः शरु पिने च्वनाः संघर्ष यानाच्वनेमाः । माःथाय् खँ मथ्यंकुसे पिने जक हालाच्वन धाःसा झुलं पिने पत्ति हाले थें जक जुयाच्वनी । थ्व बारे न्ह्यलुवाः भाजु मय्जुपिंसं बिचाः यानादी धकाः छकूचा ध्यान सालाच्वना । सुझाव । - छम्ह भाषा चिउताःमि, येँ ।",http://www.nepalmandal.com/content/654.html
छवाः तक न्ह्याःगु ज्ञानमाला ,"Posted on Tue May 19, 2009  4:56 pm NST",,http://www.nepalmandal.com/content/1489.html
डा. केशवमानया छु पहः ? ,"Posted on Fri Apr 24, 2009  11:20 pm NST","सम्पादकजु, नेपालय् शाहवंशया शासन अन्त जुल । तर शाहवंशया दुगःक्वँय् शाही सेना धाःसा गथे खः अथे हे तिनि । आंग्सां निसें पालीतःले तक वहे मनू वहे बिचाः तिनि । नापं थुपिं नेवाः विरोधी नेवाः स्वशासन विरोधी नं खः । नेवाःतय्त ज्यापु धकाः हेला व यातना बीपिं थुपिं हे मखुला ? थुमित नागरिक सरकारया मातहतय् हये मफुत धाःसा नेपाःया गणतन्त्र लोकतन्त्र दक्व खतराय् लाइगु अवश्यंभावी । डा. केशवमानया शाही सेना भक्ति छाय् ? शाही सेनाया लिधंसा धइगु भारत व अमेरिका हे मखुला ? शाही सेना व जनसेना ल्वाकेगु अशान्ति ब्वलंकेगु देय्यात कमजोर व असफल यायेगु अले थःगु नियन्त्रण क्वातुका तयेगु भारत व अमेरिकाया योजनायात ल्वःमंके जीला ? देय्यात थ्व नरक गालय् मलाकेगु खःसा शाही सेनाया लोकतान्त्रीकरण मयासे मजिउ । लोकतान्त्रीकरणया पलाःयात शाही सेनाया अपमान खनीगु डा. केशवमानया छु पहः थ्व ? अन्तरिम संविधानं अलंकारिक दयेकातःम्ह राष्ट्रपतिया सक्रिय रेर्प्री जुइत बिन्तिपत्र तयादिल । उबलय्या प्रम गिरिजाया आदेश पालना मयाइम्ह कटवालयात बचे यायेत संविधान विरोधी पलाः ल्ह्वने माल धकाः राष्ट्रपतियात ग्वाकेगु डा. केशवमानया छु पहः थ्व ? - डा. महेशमान नेवाः ।",http://www.nepalmandal.com/content/1034.html
छवाः तक न्ह्याःगु ज्ञानमाला,"Posted on Tue May 19, 2009  5:36 pm NST",सम्पादकजु दँय्दसं बुद्धया बुन्हि स्वांयाः पुन्हिया लसताय् न्हय्न्हु न्ह्यवंनिसें बुद्ध धर्म प्रचार कथं ज्ञान गुण दुगु ज्ञानमाला भजन हालाः न्यंका वयाच्वंगु खःसां थ्व पालय् नं झःझः धायेक हे क्वचाल धायेमाल । झण्डै निघौ हालाः न्यंकादीगु गन गन थासय् ला िजं नं ब्वति कयाः भजन हाले खन । अले छथाय् निथाय् भजन याः वनाथाय् जितः व मेिपं धर्म पासािपंत नं चित्त बुझे मजूगु छता निता खँ पासापिनिगु इनापय् िजं थन प्वंकाच्वना । वैशाख २२ गते भजन याः वनेगु झ्वलय् धर्म पासा गौतम सिख्राकारया ब्वनाय् वय्कःया छेँसं भजन हालेगु ज्या नं जुल अले वहे छेँजःिपंसं यःगु भजन धकाः ुव किलं छु स्वया जिगु ख्वालसंु धाःगु हालेत इनाप यात । अले जितः नं यःगु जूगुिलं िजं नं जिउ जिउ धकाः हालेत इनाप याना । तर व भजन हालामदी । िजं छाय् धकाः न्ह्यसः तयाबलय् थुगु भ्वँतय् च्वया हयागु बाहेक मेगु भजन हाले मजिउ धकाः लिसः बियादिल । थथे धायेगु गुलि तक पाय्छि जू  थ्व ला भ्वय्थुवालं थःथाय् ज्वरे जूगु हे नये मखं धइथें मजू ला  भजन ब्वनादीपिनि थःिपंत यःगु भजन न्यने मदुगु धायेबलय् भजन सःतीपिनि नुगलय् स्याइगु खँ मखु ला  अले छवाः जःिछं भजन ज्याझ्वः यानाः नं न्ह्याथाय् वंसां दक्व थासय् वहे वहे भजन हालेमाःगु छाय्  छु ज्ञानमाला सफुली थुलि बाहेक ज्ञान गुण दुगु बांबांलाःगु भजन हे मदुगु ला  मेगु पालय् बिचाः यानादीत सम्बन्धित सकसितं इनाप यानाच्वना । - कृष्णमान डंगोल मखं गल्ली तुन्छेबहाः येँ,http://www.nepalmandal.com/content/1494.html
आः ला लः दत नि ,"Posted on Mon May 18, 2009  2:40 pm NST",थौंकन्हय् ला वा वयाः लः नं यक्व दत हे जुइमाः । विद्युत प्राधिकरणं धाःसा लाक्वपाक्व इलय् जक मत च्याकाः लोडशेडिङपाखें जनता मुक्त जुल धाःगु सन्देश बी फुगु मदु । आः ला निघौ स्वघौ लोडशेडिङ कम यानाः भचा जूसां राहत बियागु घोषणा याये फइगु खः जुइ नि । तर छुं हे मयात । कम से कम लः दुगुिलं जनतायात राहत बीत जििपं तत्पर दु धइगु सन्देश ला प्राधिकरणं बीमाःगु खः नि । - केशवशरण अमात्य टेकू ।,http://www.nepalmandal.com/content/1463.html
सुइदँ क्यंम्ह ुगुिथ’याके न्ह्यसः ,"Posted on Tue May 19, 2009  4:57 pm NST",नेपाल लिपि गुथिया ३० दँ क्यंगु लसताय् छुं ज्याझ्वः जूगु न्यनाः लसता वल । थुकिया झ्वलय् बधाई नं देछायेमाःगु खः । तर व सिबें न्ह्यः छगू निगू खँ न्ह्यब्वयाः लिसः िनं म्हयेमाः थें च्वन । न्हापांगु खः लिपि गुिथं लिपिया माछि प्रचार प्रसार यायेगु ज्या न्ह्याकूगु खने मदु । न्हापा थःगु हे कोष व भवन मदुबलय् ति हे ज्याझ्वः कत्तानाच्वंगु ब्वने मदु छाय् दछिया आःया ज्या धायेगु हे छगू दँ-पौ ुपौभाःु पिकायेगु व लिपि च्वज्या कासा यायेगु जक ला मेगु खँ धइगु लिपि सम्बन्धी प्राज्ञ सभा दयेकल धाल । थुिकं आः तक छु ज्या यात धइगु मसिल । थँहितिया देवदास मानन्धरं विकास याःगु लिपि सम्बन्धी सीडिया बिक्री वितरणय् थुगु गुिथं खास हे उत्साह क्यनाः माः कथं ग्वाहालि मयाःगु छाय् थें ?,http://www.nepalmandal.com/content/1490.html
मोतिलक्ष्मीया सछिदँ ,"Posted on Sun May 24, 2009  4:47 pm NST",झी कविकेशरी चित्तधर ुह्दयुया १०३ दँ बुन्हि थुगुसी नं झःझः धायेक बांलाक हे हन । नेपालभाषा परिषदं चित्तधरयागु नामं लानाच्वंगु सिरपाः इनाः ज्याझ्वः यात । थुगुसी न्हापांखुसी कालिमाटी दुवातय् च्वंगु चित्तधर ुह्दयुया स्वये हे यइपुसे च्वंगु झ्वाताय् स्वांमाः देछानाः बुन्हि न्यायेकल । न्हापा ला चित्तधर ुह्दयुया झ्वाता धइगु हे मदु । उिकं बुन्हि हनेमाल धाःसा स्वां देछायेगु थाय् मदु । आः उगु थासय् वय्कःया तःधंगु झ्वाता धस्वाकाः दयेका बिउगुिलं ज्याझ्वः यायेत व स्वां देछायेत झीत थाय् दत । चित्तधरयागु उगु झ्वाता वय्कःया सछिदँ बुन्हि न्यायेकेगु झ्वलय् अन तये हःगु खः । वय्कःया सछिदँ बुन्हिया थ्व छगू नं उपलब्धी हे धाःसां जिउ । आः वय्कःया हे केहेँ मोतिलक्ष्मी उपासिकाया नं सछिदँ बुन्हि न्ह्यःने वयाच्वंगु दु । मोतिलक्ष्मी धइम्ह नेपाल-भाषा जक मखु नेपालय् हे न्हापांम्ह मिसाम्ह बाखं च्वमि खः । उिकं वय्कःया सछिदँ नं झःझः धायेक हनेमाः थें च्वं । वय्कः नेपाःयाम्ह हे न्हापांम्ह मिसा बाखं च्वमि जूगुया निम्तिं वय्कःया सछिदँ बुन्हियात ला नेपाली भाय्या साहित्यकारिपंसं नं हनेमाः । छु भासं च्वल धइगु सिबें नं छम्ह नेपाःिमं च्वःगु तःधंगु महत्वया खँ खः । उिकं नेपाली भाषाया साहित्यकारत नं वय्कःया बुन्हिलय् वयेमाः । नेपालभाषा परिषदं मोतिलक्ष्मीया सछिदँ बुन्हि नं झःझः धायेक सकसितं समावेश यानाः हनेमाः ।,http://www.nepalmandal.com/content/1603.html
प्रचण्डया महिमा ,"Posted on Mon May 25, 2009  5:43 pm NST",सम्पादकजु वल वल छु वल जंगलं वःम्ह प्रचण्डया पह गणतन्त्र हे धकाः वल एमालेया दाजुकिजािपं ज्वनाः ह्ययेकाः यंकल वं नेकाया दाजुकिजा छुं मसिउिपं तक नं ५ करोड वंगु खाताय् नेपाःदेया सरकार तक जुल राजपरिषद राजपरिवार दक्व पितिना छ्वत राजदरवार राजमहलयात संग्रहालय दयेकल नारायणहिति जनसंग्रहालय दरवार जुल आःला अवश्य पत्ता लगे जुइ ला धइगु जनभावना दरवार काण्ड गन उल्टां कटवाल व खड्का काण्ड राष्ट्रपति लिकायेगु धकाः स्वत व नौटंकी प्रचण्डं न्हियान्हिथं यानाच्वन प्रचण्डं प्रतिक न्यने दुिपं वनाच्वन झण्डा सुचुकाः जुलुस देय्या जनता फुकं लोकतन्त्र गनतन्त्र वल धकाः देगः जुल तर आः वयाः जनतां पश्चाताप माला वन स्व बेकार खः थौं झीसं जङ्गली मनूयात भोट बियागु गन वन संविधान च्वयेगु गनतन्त्र हयेगु लोकतन्त्रया मू छुं मदुगु सरकारय् वंगु गुला मदुवं तोतेबोलि ल्हानाः नये सयेवं एक एक कर जम्मा यानाः नयेत उठे याये सयेवं थौं छगू म्हिगः छगू खँल्हानाः गुगु खँ प्रस्ताव याइगु वं गुला हे मदयेवं प्रचण्ड पदं च्यूत जुयाःराजिनामा बिल वं जनसभा व सभासदिपं मययेधुंकूम्ह थःहे सभासद पासािपंसं पत्याः मयाये धंकूम्ह आखिरय् थः हे पासािपंसं तक नं विश्वास मयाःम्ह अन्तरिम सरकारय् अल्झे जूम्ह ।,http://www.nepalmandal.com/content/1644.html
नैंक्यालं लुइगु जात्राय् ,"Posted on Sun Jun 14, 2009  6:53 pm NST",स्वनिगःया दकलय् ताःहाकःगु जात्रा खः बुंगद्यःया जात्रा । थ्व जात्रा स्वयेत येँ यल ख्वप आदि थासं म्वःम्वः हे मनू वइ । तर उकुन्हु २०६६/२/२८ गते जूगु नैंक्यालं लुइगु जात्राय् छथ्वः स्वनिगलं पिनेयापिं रक्षक धाईपिं प्रहरीं नैक्यालं लुइ न्ह्यः हे लाठीचार्ज यात । झीगु स्वनिगः जात्रा पर्व उमिसं छु सिउ झी जात्राबलय् म्वः म्वः मुनी । उकिं न्ह्याइपुकेगु लागिं झीसं बाजं थाइ प्याखं हुली ख्याः नं याइ । उकुन्हु नैंक्यालं लुइम्ह बाज्या रथया च्वकाय् च्वनाः ख्याः याना च्वंबलय् क्वय् च्वनाः नं ख्याः यानाः हालाच्वन । वहे इलय् अन छ्थुं पुलिसं लाठीचार्ज यात । मनूत छथुं हे उखेंथुखें ब्वाँय् जुलसा २-३ मिनेट लिपा स्थिति ठिक जुल अले हानं नैंक्याःग्वः ख्याः यायां कुर्का हे हल । नैंक्या कायेत अन छगू कासा म्हितेथें हे जुल व न्ह्याबलें जुयाच्वनीगु हे खः कि नैंक्याग्वः लाका कयाः सुनां फु वं कयाः करुणामय द्यःयाथाय् छायेमाः । थुबलय् हे लाठी चार्ज यात । पुलिसतसें छु सिउ झीगु जात्राबलय् म्वःम्वः मनू मुनी ख्याः यानाः न्ह्याइपुकिपिं खः । थुमिसं थज्याःगु न्ह्याइपुगु जात्राबलय् सुरक्षा याये धकाः थन वयाः अःखतं झीत हे छ्यनय् कःनिमुस्या सिउगु । लाठी चार्ज यातसा गुलिसिनं अप्पां नं कयेकेगु ज्या यानाः झीगु जात्रा पर्वय् विकृति हयेत थनया प्रशासन व राज्य ख्यलय् च्वंपिसं स्वनिगलय् च्वनाच्वंपिन्त गथे यानाः जिल अथे यानाः ल्वाका तयेत स्वयाच्वंगु दु । न्हापा न्हापा झीसं सिउ कि प्रशासन पुलिसत गबलें नं झीगु जात्रा पर्वबलय् उपस्थित मजू । अले अन छुं नं ल्वापु मजू छुं नं अपि्रय घटनात मजू । थौकन्हयय् येँया जनमाद्यः बुंगद्यः आदि जात्राबलय् थुमिगु गन गन उपस्थित जुइ अन अन ल्वापु हे जुइगु । झी नेवाः खलःपुचःतसें सुरक्षा याये मफुला छाय् थुमित याकेगु झी स्वनिगलय् च्वंपिं नेवाः पार्टी नेवाः खलः नेवाः जनताया नेवाः मुक्ति मोर्चा उलिमछि दु । झीसं झीगु स्वनिगःयात सुरक्षा याये मफुला अवश्य फु । तर नं झीत विस्थापित न्ह्यागु ख्यलय् नं झीगु थासय् गैर नेवाःत उपस्थित याइ । उकिं झीसं संयमितता क्यनाः न्ह्यागु हे जात्रा पर्व आदि जुइमा बांलाक न्ह्याका वनेमाः । झीगु जात्रा ख्यलय् हुलदंगा याईपिं न्ह्याम्ह हे जुइमा उमित ज्वनाः झीसं हे कार्वाही यायेगु वा सम्झे यायेगु छगू नेवाः जन सरोकार दयेकेमाल । अले तिनि झी स्वनिगलय् च्वंपिं व स्वनिगलं पिने च्वंपिं नेवाःत सुं खनाः ग्याये माली मखु । मखु धइगु खःसा झीत न्ह्याबलें नं थुमिसं कःनिमुस्या सियाः नयाच्वनी । झीपिं थुपिंपाखें होसियार जुया च्वनेमाः । झी होसियार जुइ झीगु स्वनिगःया सुरक्षा झीसं हे याये । नेवा जनसरोकार गठन याये नेवाः नेवाः छप्पँ जुयाः छुं नं ज्या ख्यलय् न्ह्याःवने,http://www.nepalmandal.com/content/2082.html
मोजा गबलय् थ्यनीगु ? ,"Posted on Tue Jun 23, 2009  1:49 pm NST","शुक्रबाः पितं पिदनीगु तँसापौ चाकःलि पांपां अले मस्तय्त दइगु अन्ताक्षँरी व नां लुइकेगु कासा अले तःधिकःपिनि लागिं क्वथा कासा नां लुइकेगु कासा म्हिताः जिगु छेँजःया मस्तय्सं लत्याया दुने प्यजु मोजा लाकेधुंकल । थःगु नामय् पुरस्कार लात धकाः गुलिं लय्लय् ताःगु खः तर लाःगु पुरस्कार धाःसा आःतक ल्हाती मलाःगुलिं मस्तय् ख्वाः हे खिउँसे च्वनेधुंकल । पत्रिका बिउझाइम्ह भाइनं न्ह्याबलें न्यंसां मवःनि धकाः लिसः बीगु थौंकन्हय् दक्व दक्व थिके जुयाच्वंबलय् झन पुरस्कार बीगु अप्वयेकेमाःथाय् लाःगु सिरपाः तक नं गय् जुयाः ढिला जूगु सीके दइला थे  जिमित जक मखु मेमेपिं नं गुलिखे पासापिंसं सन्ध्या टाइम्सं सिरपाः लाःगु मोजा बिया महः धकाः धयाच्वंगु न्यनागु दु । सिरपाः लाःपिंत नापं छाय् अथे सिरपाः  मबिसे च्वनाच्वंगु खः मसिल । छाय् अथे जूगु खः  सीके दःसा जिउ । अले थौंकन्हय् 'सन्ध्या टाइम्स' न्हिपती गबलें आखःग्वः द्वनाच्वंगु गबलें मिति द्वनाच्वन धकाः नं खँ पिहां वयाच्वंगु दु । थज्याःगु खँयात कयाः वःगु पौ व थीथी न्ह्यसःयात कयाः नं लिसः बियादीत इनाप यानाच्वना । - कृष्णमान डंगोल, मखंगल्ली, तुन्छेबहाः ।",http://www.nepalmandal.com/content/2258.html
ल्वायेफुम्हेसिया ल्हाती भजन ,"Posted on Tue Jun 23, 2009  1:49 pm NST","२०६६ वैशाख १५ मंगलवाः कुन्हु भाजु कृष्णमान डंगोलं स्वयम्भुया ज्ञानमाला भजनया नायः रत्नबहादुर राजकर्णिकार व छ्याँजे रमेश मानन्धरया बारे धयादीगु खँत ठीक खः । जि नं व भजनया दुजः खः । तर वय्कःपिंसं थवंथः जानाः जक ज्या यानाच्वंगु दु । मेमेपिंलिसे सहलह यानाः ज्ञानमाला भजनयात समसामयिक कथं गय् यानाः थकायेगु खः वय्कःपिंत छुं मतलब मदु । ख ला ज्ञानमाला भजन याईपं खालि देखावती जक खः थुकिं बुद्ध धर्मयागु ख्यलय् गुलि योगदान बिउगु दु थ्व विवादास्पद हे दनि । तर रत्नबहादुर व रमेश मानन्धरिपं हाले फुपिं ल्वाये फुपिं चाहिं खः । वय्कःपिंसं थःपिनि तौरतरिका सुधार मयाःतले ज्ञानमाला भजन भिंगु लँपु ज्वनाः समसामयिक कथं बुद्ध धर्मयागु विकासय् छुं योगदान जुइ धइगु मताया । उकिं सकल धर्मपासापिंसं थुखेपाखे मिखा चायेके माल । - नवीन महर्जन, मासंगल्लि येँ ।",http://www.nepalmandal.com/content/2259.html
नेवाः स्कूल व एसएलसी परिक्षा ,"Posted on Thu Jul 9, 2009  8:58 pm NST","सम्पादकजु, नेवाः भासं ब्वंकीगु नेपाःया दकलय् न्हापांगु स्कूल जगत सुन्दर ब्वनेकुथिया सकल ब्वनामि थुगुसी एसएलसी जाँचय् विशिष्ट व प्रथम श्रेणीइ पास जूगु दु । शिक्षाय् मातृभाषाया प्रयोग अति आवश्यक व व्यवहारिक जू धइगु खँ जगत सुन्दर ब्वनेकुथिया एसएलसी नतिजां क्यना बिउगु दु । विभिन्न भ्रम व ग्याःचिकुया कारणं नेपाःया स्कूलय् खँय्भाय् बाहेक मेमेगु मातृभाषायात उलि थाय् बियातःगु खने मदु । तर नेपालभाषा माध्यम स्कूलया शतप्रतिशत विद्यार्थीत एसएलसीइ बांलाःगु श्रेणीइ पास जूगुलिं नेवाःत जक मखु सकल नेपाःमिया निंतिं गौरवया खँ जुया बिउगु दु । नेवाः स्कूलय् ब्वंपिं मस्त नेवाः भाय् जक मखु मेमेगु विषयय् नं बांलाः धइगु यथार्थ नं थुगु नतिजां प्रमाणित याना बिउगु दु । नेवाः भाय् म्वाक तयेया निंतिं स्कूलय् नेपालभाषा ब्वंकेगु अति आवश्यक जू । जगत सुन्दर ब्वनेकुथिया सफलतापाखें हौसला कयाः नेवाःतय्सं चायेका तःगु मेमेगु स्कूलय् नं नेपालभाषा छगू विषय ब्वंकेगु ज्याया थालनी यायेफत धाःसा नेपालभाषाया संरक्षणय् तःधंगु तिबः जू वनी । एसएलसीया सफलताया निंतिं जगत सुन्दर ब्वनेकुथिया सकल जः व पास जूपिं विद्यार्थीपिंत भितुंना लिसें उज्ज्वल भविष्यया कामना यानाच्वना । - दिपक तुलाधर, दरबार मार्ग येँ ।",http://www.nepalmandal.com/content/2701.html
बजटें छु राहत बी थें ? ,"Posted on Fri Jul 10, 2009  4:38 pm NST","न्हूगु सरकारया बजेट पिहां वयेगु तयारी ई नं न्ह्यःने थ्यंकः वःगु दु । नेपालय् बजेट वइगु धइगु हे बजाःभाः थहां वनीगु जनताया जँ त्वःधुक ज्या यायेमालीगु अवस्था वइगु खः धकाः जनतां धायेगु याना हयेधुंकल । बजेट वल कि छुं कि छुं जनतायात मार ला हे लाकी । बजेट वल कि कर बढे याये माली कर बढे यात कि बजाः भाः थहां वनी । अय्लाः चुरोट थंज्या:गु सामानय भाः थकाःसा ला बां हे लाःगु जुल । थुकिं ला झन जनताया स्वास्थ्ययात नं बांलाकी । तर सरकारं अय्लाः चुरोटय् भचा जक भाः थकयाः जाकि बजि केँ तरकारी थेंज्याःगु सामानय् धाःसा सी मदयेक यक्व यक्व भाः थकया बी । आः हे स्वःसां जिउ बजेट वइगु जुयाः हे जुइ बजारय् हरेक सामानया भाः थहां वनेधुंकल । बजेटं ला अथे थहां वनाच्वंगु सामानया भाः क्वकायेगु ज्या धकाःसा याना बीमाःगु खः । आः स्वये माली का जनताया सेवा याये धकाः वःगु न्हूगु सरकारं जनतायात छु राहत बी थें । - विश्वभू शाक्य, आमे बाहाः येँ ।",http://www.nepalmandal.com/content/2719.html
बांलाःगु सुझावयात सुभाय् ,"Posted on Fri Jul 10, 2009  4:42 pm NST","सम्पादकजु, ने.सं. ११२९ चिल्लाथ्व ८ अष्टमी कुन्हु पिदंगु चक्रबहादुर धाख्वाजुयागु पौ ब्वने धुंकाः जितः नं छुं खँ धाये मास्ति वःगुलिं थ्व पौ च्वयाच्वना । छिं ज्ञानमाला भजन स्वयम्भुयात बियादीगु सल्लाह व सुझाव तसकं पाय्छि जू । थःपिनिगु मूल्यांकन थःपिंसं तुं यायेगु पलेसा छिकपिं थें सःसिउपिपाखें यानादीगु साप बांलाः । छिकिपंथाय् थति त्वाः यलय् भजन जूबलय् जि नं भजन याः वयागु खः । वकुन्हु दकलय् लिपा तमल थानादीम्ह भाजु लक्ष्मण उदास तुलाधर खः । वय्कलं स्वयम्भु भजन सतलय् नं तमल थायेगु यानाच्वंगु दु । वय्कः न्ह्याथाय् भजन याःवने माःसां थःगु हे तमल ज्वना झाइ । वय्कःयागु थ्व बानी स्वये मयःपिं नं दु । आः छिं वय्कलं थानादीगु तमलया सुर मिले जू धकाः तारीफ यानादीगुलिं पदाधिकारिपंसं नं थ्व खँय् ध्यान तयादी हे जुइ । अले ज्ञानमाला भजन स्वयम्भुयात गुगु मान सत्कार यानादिल जिपिं साप लय्ताः । भजनया इलय् हे दथुइ दथुइ जिमिगु कथु गनी धकाः स्क्वास त्वंकाः हल्स इनादिल अले भजन क्वचायेकाः साक्क भ्वय् नकादिल । अले जिमिसं हालागु भजन ध्यान बियाः न्यनाः जिमित हौसला बियादिल । थुकिया लागिं भजन ब्वनामी मछेन्द्र मृदङ्ग भजन मण्डलयात व सकल ज्यासनामि पचु:यात जिगु नं दनु गुलंनिसें सुभाय् देछानाच्वना । - कृष्णमान डंगोल, मखंगल्लि तुनछेबहाः येँ ।",http://www.nepalmandal.com/content/2720.html
सुवर्ण शाक्य कि सुवर्णकेशरी ? ,"Posted on Mon Jul 13, 2009  5:57 pm NST",मोतिलक्ष्मी उपासिकाया सछिदँ बुन्हिया ज्याझ्वः बारे पिकाःगु 'सन्ध्या टाइम्स'या समाचारय् सुभाय् देछाःम्ह भाजु सुवर्ण शाक्य जुइमाःथाय् सुवर्णकेशरी चित्रकार धकाः छापे यानाहःगु खनाः न्हिले मास्ते वल । मिसा मिजं हे पत्ता लगे याये मफुम्ह गज्याःम्ह पत्रकार खः थें छिकपिनिम्हँ - एम.आर. येँ । (द्बंगु कुलादीगुलिं सुभाय् । उगु समाचारय् भाजु सुवर्ण शाक्यं सुभाय् देछानादिल जुइमाःथाय् असावधानीवस मेगु हे नां लाःवंगुलिं भिंकादीत इनाप यानाच्वना । - सं),http://www.nepalmandal.com/content/2757.html
लाःलाःथें भाःथकाये मजिल ,"Posted on Sun Jul 12, 2009  11:23 pm NST","सम्पादकजु, थौंकन्हय् बजाःभाः यक्व हे गोलमाल जुयाच्वंगु दु । लाक्वपाक्व भाः कयाः मियाच्वंगु दु । न्हियान्हिथं धइथें भाः थहां वनाच्वगुं दु । छन्हु सथुय् तरकारी न्याः वना । छम्हं दाजु खःमुली तयाः लैं मियाच्वंगु । जिं किलों गुलि धकाः न्यना । पीतका धकाः लिसः बिल । गुलिं तक बीगु धकाः भाः यायां स्वीतकां तक बिल । किलों हे झितका पाक्क भाः याइगु । थथे हरेक तरकारीयागु भाः पाः । त्याक्सी गःसां मोटरपिच्छे मिटरं वइगु भाः पाः । अले न्ह्याबलें नयेत माःगु जाकि बजि दाल व चिनी नं थाकैं न्हय् साप थिके जुयाः गरीब जनताया प्वाः सुकू सुकू चिनधुकंल । न थ्व सरकारं जनतायात राहत बीगु पलाः ल्ह्वंगु दु । माओवादी सरकारय् वःबलय् जनतां यक्व हे आशा याःगु खः तर 'जुन जीगी आए पनि काने चिरको' धाःथें गथे वल अथे वन । आः झी जनतां सुइत विश्वास यायेगु धइगु खँय् अलमल जुइधुंकल । - कृष्णमान डंगोल, मखगं गल्लि तुन्छेबहाः येँ ।",http://www.nepalmandal.com/content/2753.html
प्वंकेमखंगु श्रद्धांजिल ,"Posted on Mon Jul 13, 2009  5:58 pm NST","सम्पादकजु, उकुन्हु नेसं ११२९ द्वादशिया न्हि । पासा छम्हेस्यां सुचं दुगु पत्रिकाया किटङ्ग छकू बियाः धाल कि कन्हय् थ्व ज्याझ्वलय् ब्वति का न्हिं । तर थः चाहिं पिकनिक वनेमानिगु जुयाः वने मलात धकाः चिला वन । उगु किटङ्ग खः मोतिलक्ष्मीया सछिदँ बुन्हि समारोह समितिया इनाप । जितः नं उगु जुलुसय् ब्वति काये मास्ते वल । तर जुलुस गनं न्ह्याइगु खः धइगु खँ उकी च्वयातःगु मखना । सुथय् ६ बजे धकाः जक च्वया तल । जिगु बिचारय् नेवाःतय्गु ज्याझ्वःत अप्वः यानाः बसन्तपुली जुइगु कारणं थ्व नं अनं हे जुइ धकाः बसन्तपूपाखे ब्वाँय् वना । अन जि सुथय् ६:२० बजे अन थ्यंगु खः । अन सुं हे जिं मखना । ५ मिनेट ति च्वना तर जिं छफुति हे चहलपहल मखना । जिं बिचाः याना शायद ज्याझ्वः असं, भोताहितिइ जुइ का धकाः उखेपाखे ब्वाँय् वना । छाय्धाःसां नेवाःतय्गु ज्याझ्वः जुइगु छगू थाय् व नं खः । असं भोताहितिइ इरुथिरू जुयाच्वना । सुं हे मखना । शायद आशा सफूकुथी मुनीगु खः ला  उखे वना । तर अन नं सुं मखना । जि अन ६:४५ बजे तक च्वना । नेपाःया हे न्हापांम्ह मिसा बाखं च्वमिया १०० दँ बुन्हि कुन्हु नुगलय् लूगु श्रद्धाया छपासः स्वां देछायेगु लागिं इरुथिरु जुयाच्वनाम्ह जि थःम्हेस्यां थःत हे धिक्कार यानाच्वना । थाय् हे मसिउम्ह जि छाय् थथे लिमलाः फमलाः वयाच्वने माःगु खः नुगलय् बुया वःगु स्वां देछाये मखनाः स्वां झ्वाः जुइ न्ह्यः हे देछायेत जि अनं तप्यंक स्वयम्भु वना व अन तथागतया चरणय् स्वां देछाना वया । मोतिलक्ष्मीया १०० दँ बुन्हि समारोह समितिया सुचं खनाः अजू चायाच्वना । वा वा धकाः सुचं बीगु तर गन वयेगु< धकाः मधायेगु । नेवाः मिसातय्त दँ दँ  धकाः थनीम्ह मोतिलक्ष्मी उपासिकाया उपासकत थौं तक नं दने मफुगु खनाः अजूचाल । शायद मेगु दँय् थज्याःगु गल्ती जुइ मखु धकाः मनं तुनाच्वना । - अनिता कर्माचार्य ।",http://www.nepalmandal.com/content/2758.html
हत्यारायात जनकारवाही या ,"Posted on Tue Jun 23, 2009  7:57 pm NST","आः नकतिनि हे छम्ह विद्यार्थी मिसामचा-यात अपहरण यानाः वयागु छ्यों व ल्हाः तुति पालाः वांछ्वयातःगु समाचार पत्रिकाय् पिहां वःगु ब्वनाः जिपिं तसकं मर्माहत जुयाच्वना । थ्व ला शान्ति सुरक्षाया तःधंगु हे कमजोरी जुल । अपहरण यानाः यंकातःगु १७ दिनमछि दयेधुंकलं नं प्रहरी प्रशासनं अपराधीयात माले मफु । थ्व ला लँय् वयाच्वंम्ह सुं नं मनूतय् काय म्ह्याय्पिंत याउँक अपहरण यानाः ल्हाः तुति पालाः स्याना बिउसां जिउगु थें खँ धकाःसा जुल । सीम्ह मिसा मचा नं मेपिं मखुसें झी हे नेवाःतय् म्ह्याय्मचा लात । नेवाः धईपं झीगु येँदेय्यापिं हे आदिवासी धाइ । थनयापिं आदिवासी हे आः थन सुरक्षित मजूसा आः झीपिं गन वनेगु  थन ला आः सुयां हे सुरक्षा मंत । छम्ह अबला मिसा मचायात अपहरण यानाः अय्च्वंक विभत्स ढंगं स्याःगु तसकं हे अमानवीय ज्या खः । थुकी ल्हाः दुपिं अपराधीयात ज्वनाः छुं सजायँ बीगु मखु वयात नं अथे हे ल्हाः तुति त्वःथुलाः सतकय् वांछ्वया बीगु जनकारवाही यायेमाः । वयात मुद्दा चले यानाः सनाच्वनेगु बेकार हे जुइ । - उज्वल सिंह, आयुषा प्रधान, प्रद्युम्न, येँ ।",http://www.nepalmandal.com/content/2286.html
केन्द्रया अनुमति कयाः आर्थिक ज्या जुइ मखु ,"Posted on Tue Nov 2, 2010  9:52 pm NST","यदि नेपाः संघीय व्यवस्थाय् वन धाःसा अबलय् गठन जुइगु प्रान्तीय राज्यतय्सं थःपिनि प्रान्तय् आर्थिक गतिविधि यायेत नं केन्द्रया अनुमति कायेमाः धइगु खँय् उच्चस्तरीय राजनीतिक संयन्त्रं सहमति दयेकूगु समाचार वःगु दु। संघीय व्यवस्थाया पक्षधरतय्त राजनीतिक संयन्त्रं याःगु थ्व निर्णय स्वीकार्य मजुइगु सम्भावना दु। छाय्धाःसां थःगु प्रान्त दुने आर्थिक ज्याखँ यायेगु लागिं तकं केन्द्रया अनुमति काये माःगु खःसा व ला संघीय व्यवस्था हे मखुत। संघीय व्यवस्थाया मर्मया पाय्छि अःखःगु बिचाः खः थ्व। प्रान्तय् आर्थिक विकास याना यंकेत हे संघीय व्यवस्था माःगु खः। यदि उकिया लागिं नं हानं केन्द्रया ख्वाः स्वये मालीगु खःसा उकिं संघीय व्यवस्थायात टिकाउ याइ मखु। संघीय व्यवस्थाय् उगु प्रान्त दुने दुगु प्राकृतिक स्रोतया अधिकार, उकियात परिचालन यायेगु अधिकार फुक्कं प्रान्तयात बीमाः। यदि थःथाय् दुगु स्रोत परिचालन यानाः आर्थिक आय आर्जन यायेगु ज्याया लागिं केन्द्रया अनुमति कायेमालीगु खःसा उकियात संघीय व्यवस्था मखु केन्द्रीय व्यवस्था हे धाये माली। केन्द्रपाखें हइगु आर्थिक परियोजना, राष्ट्रिय रुपं हे लिच्वः लाइगु आर्थिक कार्यक्रम लागू यायेगु सवालय् जक केन्द्रलिसे सरसल्लाह यायेगु प्रावधान पाय्छि जू। हरेक आर्थिक ज्याखँय् केन्द्रया अनुमति कायेमाःगु नियम पाय्छि मखु। संघीय व्यवस्थां सिर्जना याइगु प्रान्तत पूर्ण रुपं स्वायत्त व अन स्थानीय जातिया स्वशासन जुइमाः धइगु माग थ्व इलय् थ्वयाच्वंगु दु। केन्द्रयाके अनुमति कायेमाःगु प्रावधानं थ्व मागयात तप्यंक हे अस्वीकार याना बिउगु दु ।",http://www.nepalmandal.com/content/10541.html
मृत्युदण्ड हे बीमाः ,"Posted on Wed Jun 24, 2009  8:27 pm NST","आः नेपालय् नं मृत्यु दण्ड हे बीगु कानून हयेमाः थें च्वनावःगु दु । उकुन्हु न्हूगु संविधान दयेकेत सभासद् भाजु मय्जुपिं थीथी थासय् चाःहिलाः जनताया राय बिचाः काः वंगु इलय् गुलि मनूतय्सं ला मृत्यु दण्डया कानून हयाः भ्रष्टाचार याईपंत समाप्त हे यायेमाः धकाः बिचाः बिल धाःगु नं समाचार पिहां वःगु नं झीस पत्रपत्रिकाय् ब्वनागु खः । वास्तवय् आः नकतिनि  झी नेवाःतय् म्ह्याय्मचा ख्याती श्रेष्ठयात स्यानाः टुक्रा टुक्रा यानाः शरीरया अंगत वांछ्वयातःगु घटना न्यनाबलय् झीगु समाजय् गज्याःगज्याःपिं दानवत नं दु धकाः बांलाक हे क्यना बिउगु खने दत । अज्याःपिं दानवतय्त खत्तम यायेगु खःसा ला फाँसीयागु हे व्यवस्था यानाः कानून दयेकेमाः थें च्वं । थज्याःपिं दानवत झीगु समाजय् म्वाना च्वनेगु छुं हे अधिकार मदु । थुमित न्ह्याथे यानाः नं सखाप यायेमाः । छम्ह मिसा मचास्यात स्यानाः टुक्रा टुक्रा यानातःगु खँ न्यनेबलय् झीगु चिम्सँ हे तिंतिंस्वाः । थुमित आः अथें त्वःता तल धकाः कन्हय् हानं मेपिंत अज्याःगु ज्या यायेगु ह्वःताः मदइ धाये मफु । थ्व मानवीयतायात हे कलंकित याइगु ज्या जूगुलिं उमित समाजय् तयाः म्वानाच्वनेगु छुं हे अधिकार मदु । उमित मृत्युदण्ड हे बियाः मदयेका छ्वयेमाःगु दु । - हर्ष वज्राचार्य, ताहाचः येँ ।",http://www.nepalmandal.com/content/2323.html
थुगुसीया साधारण सभा ,"Posted on Tue Jun 23, 2009  7:58 pm NST","झिंखुक्वःगु व झिंन्हय्क्वःगु ज्ञानमाला भजन स्वयम्भुया साधारण सभा वंगु जेठ ३० गते संघाराम विहार ढल्कोय् जुल । उगु ज्याझ्वः वइतं थ्वइतं ध्याचू न्यंकाः सुरुवात जुल । अले आजीवन जःतय्सं थःथःगु मनयागु खँ तयेगु मौका वल । जिं नं थःत लगे जूगु मनयागु खँ प्वंका । ज्ञानमाला भजनया सःसिउपिं छथासं मुनीगु ज्या दँय् छकः न्ह्याकादीसा वय्कःपिनिगु सहलहं ज्ञानमाला झःझः धाइ ला धइगु बिचाः तया । द्वःछिं मयाक आजीवन जः दयेधुंकूगु संस्थाय् बछि पासापिंसं बछि हे म्हमसिउ । थथे जूगुलिं म्वाःबलय् म्हमसिउसां दैव संयोगं सुं जः मंत धाःसा वय्कःया लुमन्तिइ समवेदना बीगु ज्या यात धाःसा उगु घडिइ यऽऽ थ्व ला ज्ञानमाला भजनया आजीवन जः खिनंसा धकाः म्ह सी धया । थुकिया लिसः बिसें नायः रत्नबहादुरजुं थुगु ज्या धायेबलय् अःपु याये थाकु धयादिल । थुकी जिगु छगू सल्लाह दु । वय्कःपिसं छगू सुचं पिकयाः भजन सतलय् आवंलि झी भजनया आजीवन जःपिं सुं मंत धाःसा वय्कःया छेँजःपिंसं जिमित सुचं बियाः ग्वाहालि यानादिसँ धकाः च्वयाः तयाबिल धाःसा धाये नं अःपु याये नं अःपुइ ला  मेगु खँ भजन याइपिनिगु लागिं धकाः न्यादँ खुदँ न्ह्यवंनिसें बोरा का बोरा चिनी बियाः ग्वाहालि याना वया च्वनादीम्ह भाजु अमृतमान शाक्य टेकु यागु खँ लेखा विवरण किताबय् गनं हे उल्लेख मजूगुलिं मनय् भचा दुःख ताल । - कृष्णमान डंगोल मखंगल्लि, तुन्छेबहाः येँ ।",http://www.nepalmandal.com/content/2287.html
सुया म्हुतु थासय् मलाः ,"Posted on Wed Jun 24, 2009  8:27 pm NST","'सन्ध्या टाइम्स' न्हिपौ तछलागा कुन्हु प्रकाशित भाजु दिलीप शाहीया च्वसु ब्वनेखन । वय्कःया लेख एकपक्षीय रुपं न्ह्याःगु खनेदु । थौं थनया राजनैतिक पार्टीतय् मू नेतात लिसें कान्छा-कान्छी नेता नेत्रीतय्गु तकं म्हुतु थासय् मलाः । बिचरा बल्लबल्लं देय्या न्हापांम्ह महिला रक्षु मन्त्री जूम्ह विद्या भण्डारीं बचकना क्यनाः म्हुतु संकूगुयात म्हुतु थासय् मलाः धकाः सुना नं तःधंगु कथं तायेके मजिउ । न्हूम्ह परराष्ट्र मंत्रीजुया म्हुतु संगु मदुनि । वय्कलं नं गज्याःगु न्ववानादी तिनि पियादिसँ । थन जि छु धायेत्यनागु धाःसां रक्षा मंत्रीया जक मखु थन फुक्कं नेतातय्गु म्हुतु थासय् मलाः । लेखकतय्सं पूर्वाग्रही जुयाः एकपक्षीय रुपं स्वाद मदयेक लेखत च्वये मजिउ धइगु जक खः । जनताया मतं स्वंगु ब्यवस्थापिका संसदया बहुमतं ल्यःम्ह प्रधानमन्त्रीयात सुयां इशाराय् प्रधानमन्त्री जूम्ह शिखण्डी अमेरिका व भारतं दयेकूम्ह प्रधानमंत्री सरकार स्वलां हे ढले जुइ आदि कथं म्हुतु थासय् मलाःगु लेख नं झीसं थन ब्वनाच्वनागु दु । अथेहे 'सरकार व प्रतिपक्ष' दथुइ सुमधुर सम्बन्ध दयेकेत सहमतिया लागिं सहमति जुलु थेंज्याःगु पूमवंगु खँ ल्हानाः मनू उल्लु याईपं नेतात थन यक्व दु । ग्व सुयागु जक खँ ल्हायेगु । - कृष्णराज श्रेष्ठ, वंघः ।",http://www.nepalmandal.com/content/2324.html
झी जनता हे छप्पँ जुइमाल ,"Posted on Fri Jun 26, 2009  7:30 pm NST","गाइजात्रा धइगु ला दँय् छकः जक वइ । थौंकन्हय् ला झीगु देसय् न्ह्याबलें गाइजात्रा जुइधुंकल । छगू पार्टीं मेगु पार्टीयात न्ह्यःने लाःथे धाइगु । वं वइत सह मयाः वं वइत सह मयाः । न्ह्यागु पार्टी नं सरकारय् वनाः कुर्सी हे जक माःपिं अले कुर्सीया लागिं थवंथः हे छ्यों ततज्याक ल्वानाः ल्हाः वाइगु । थ्व गज्याःगु राजनीति  छेँया हामा गति मलात कि छेँ हे हास नास जुइ धाइ । झीगु देसय् ला देस चले याईपं नेतात नातावाद कृपावाद जुयाः थवं थः जक स्वार्थ पूवंकेत स्वईपं । थ्व हे लोकतन्त्र  जनतायात न्ह्याक्व दुःख जूसां वास्ता मतईपं नेतात । लोकतन्त्र ला मखु नेतातन्त्र धाःसां जिल । न्ह्याबलें बन्द न्ह्याबलें बन्द । गरीब जनताया नये म्वाःला  छन्हु बन्द जुल । कि जनताया गुलि दुःख धइगु पार्टी चले याईपं नेतातय्सं सिउ लाकि मसिउ  बुद्ध जन्म जूगु देसय् शान्ति गन दइ धकाः माले थाकुइधुंकल । न्ह्याथाय् स्वःसां हिंसा लुटपाट ल्वापु अपहरण जूगु जक समाचार न्यने मालीगु । आः झी जनता दक्व छधी जुयाः छु याःसा जी धइगु बिचाः यानाः ज्या न्ह्याके हथाय् जुइधुंकल । - कृष्णमान डंगोल, मखंगल्ली तुन्छेबहाः येँ ।",http://www.nepalmandal.com/content/2359.html
भाषा क्वचिने दइ मखु ,"Posted on Fri Jun 26, 2009  7:30 pm NST","सम्पादकजु, थौंकन्हय् संविधान च्वयेगु ज्या जुयाच्वंगु थासय् देशया सम्पर्क भाषा छु यायेगु धकाः विवाद पिहां वयाः निर्णय हे याये मफयाच्वन धाःगु खँ समाचारत पिहां वयाच्वंगु दु । वास्तवय् खँ छु खः ले धायेबलय् आःया संविधानय् गुगुं छगू जक भाषायात अथवा निगू भाषायात सम्पर्क भाषा धकाः उल्लेख यायेगु उचित जुइ मखु । थ्व न्यायपूर्ण व नेपाःयात संघीय व्यवस्थाय् यंकेमाःगुया मू कारणलिसे तालमेल नं मजू । वास्तवय् २४० दँ न्ह्यवंनिसें नेपाःया फुक्क भाषाभाषीयात छगू जक भाषा क्वचिनेगु ज्या याना वयाच्वंगु कारणं उकिया हे विरोध स्वरुप नेपाःयात संघीय व्यवस्थाय् यंकेगु धकाः सकलें आदिवासी जनजाति नं जानाः जनसंघर्ष यासें नेपालय् लोकतान्त्रिक गणतन्त्र व्यवस्था नीस्वनेगु ज्या जूगु खः । आः आन्दोलनया सफलता लिपा हानं वहे छगू जक भाषा फुक जनताया छ्यनय् क्वचिनेगु धकाः निर्णय यात धाःसा थ्व ला समस्याया समाधान जुइगु लँपु हे जुइ मखुत । थुकिं ला झन जक बांमलाःगु ल्वापु पिकयाः देशय् गन्जागोल याना बी । वहे छगू भाषाया आधिपत्य हटे यानाः फुक्क भाषायात अधिकार बीमाः धकाः ला राज्य पुनस्रंरचना यायेमाःगु खः । आः वहे छगू भाषायात हे हानं पोसे यायेमाः धकाः निर्णय यायेगु खःसा देशय् हिउपाः वःगुया छु मतलब जुल  उकिं अज्याःगु निर्णययात झीसं विरोध याये हे माःगु दु । -सक्षमराज राजकर्णिकार, पूच्व यल ।",http://www.nepalmandal.com/content/2360.html
पर्यटन विकास गथे जुइ ? ,"Posted on Fri Jun 26, 2009  7:33 pm NST","सम्पादकजु, वइगु सन् २०१३ यात हाकनं छक्वः नेपाल भ्रमण वर्ष कथं सरकारं प्रचार प्रसार शुरु याःगु दु । आः वया उकथं पर्यटन विकास यायेगु ताः तयाः शुरु याःगु ज्यायात थीथी संघ संस्था व निजी क्षेत्रं समर्थन नं यानाच्वंगु दु । तर सरकारं स्वनिगः दुने फोहरयात तह लगे यायेगु बन्दोबस्तया लागिं माःगु ज्या याये मफयाच्वंगु इलय् जुइगु नेपाल भ्रमण वर्षपाखें झीगु गुलि गथे फाइदा वा हानी जुइगु खः धइगु धाःसा न्हापा हे विचाः यायेमाःगु खनेदु । पर्यटन विकासया लागिं दक्कलय् माःगु चीज धइगु सरसफाई हे खः । पर्यटकतय्त फोहरया द्वँ क्यना ला उपिं आकर्षित जुइमखु । तर थन स्वयेगु खःसा थीथी थासय् वानाच्वंगु फोहर वाके मबिउगु जक कारणं न्हिया न्हिथं फोहरया समस्या बिकराल अवस्थाय् थ्यने धुंकूगु दु । ख्वपय् नं ११ वडा लागाय् लाःगु फोहरं कम्पोष्ट साः दयेकीगु थासय्या जनतां अनया पःखाः हे थुना हडताल याःसानिसें समस्या गथे खः अथे हे जुयाच्वंगु दु । थुखेपाखे ध्यान वनीला ? - समन्त शाक्य, येँ ।",http://www.nepalmandal.com/content/2361.html
लः व धःया समस्या जक ,"Posted on Fri Jun 26, 2009  7:34 pm NST","सम्पादकजु, ताः ई तक वाः मवःगु कारणं यानाः थौंकन्हय् किसानतय् वा पीगु जक समस्या जूगु मखु कि लः त्वने मखना थीथी कथंया ल्वय् तकं शुरु जूगु समाचार पिहां वयाच्वंगु दु । लः त्वनेगु म्हो जूगुलिं जण्डिस लगायत थीथी ल्वय् जुयावःगु समाचार वयाच्वना नं सरकारं माःगु माःथें बन्दोबस्त धाःसा यानाच्वंगु मदु । समस्या झन झन तच्वया वःलिसें किसानतय् बुंइ तयातःगु पुवाचा जक गना वंगु मखुसें मुहानय् तकं लः सुना लः त्वने मखंगुलिं हे थीथी ल्वय् नं लगे जुयावःगु खः । अथे जुया नं लः व धःया समस्यायात सरकारं ध्यान तयेमाःगु खनेदु । ख्वपया मामलाय् खँ ल्हायेगु खःसा न्हापानिसें पवित्र गंगा कथं कयातःगु हनुमानघाट ख्वँह्रेय् थौंकन्हय् प्रदुषित जुयाः थुलि नँ वये धुंकुगु दु कि न्ह्यनेलापिं मनूत अन वनेत हे थाकु । नापं अन लिक्क लिक्कया स्कूलय् वनेमाःपिं बुंइ वनेमाःपिं व ज्याय् वनेमाःपिं मनूत तसकं हे पीडित जुयाच्वंगु दु । नगर न्यंकं वइगु निकास तप्यंक हे पवित्र गंगाय् मिले याना तये धंुकूगुलिं यानाः थुकथं नँ वयेगु क्रम शुरु जूगु खः । सामान्य मनूतय्गु निंतिं अन वनेगु वयेगु उलि अजुचायेपुगु खँ मखयेफु । तर पिनं वईपं मनूतय्गु निंतिं धाःसा लाथेन्यिपं मनूत अन मवनेगु हे बांला तायेकीगु स्थितिइ थ्यनाच्वंगु दु । - कृष्णमान दुवाल, ६ वडा ख्वप ।",http://www.nepalmandal.com/content/2362.html
नेहरुयात हाकुगु ध्वाँय् क्यंपिं मिस्त सु सु खः ? ,"Posted on Sun Jun 28, 2009  7:13 pm NST","सन्ध्या टाइम्स ल्याः २०४ स शैलजा व जवाहरलाल नेहरुयात हाकुगु ध्वाँय् क्यंपिं मिस्तय्गु बारे पिदंगु च्वसुया बारे च्वयाच्वना । च्वमि शान्तरत्न शाक्यजुं यानादीगु मालेज्यापाखें थीथी न्ह्यलुवातय्गु नां झीसं सिइका कायेफत । जिं न्यनातइगु कथं जवाहरलाल नेहरुयात हाकुगु ध्वँय् क्यंपिं मिस्त मध्ये पर्बा राजकर्निकार धाःम्ह नं दु । वय्कः मरु गःकुतियाम्ह खः । च्याम्हम्ह मिसाया नां ल्वःमन धाःम्ह शायद थ्व हे खः ला । धात्थेंयापिं न्ह्यलुवातय्गु नां पिकयादीगुलिं शान्तरत्नजुयात सुभाय् । थौंकन्हय् अप्वः यानाः पिनें वःपिं पत्रकारतय्सं स्वनिगःया बारे बांलाक मालेज्या मयासे च्वयेगु यानावया च्वंगु दु । गबलें बुझ पचे यानाः सा गबलें सिहे मसिइक च्वयेगु यानाच्वंगु दु । - कमल रत्न तुलाधर, दरबार मार्ग ।",http://www.nepalmandal.com/content/2412.html
वा मवःसां ध्यान मवं ,"Posted on Mon Jun 29, 2009  7:57 pm NST","सम्पादकजु, ताः ई तक वा मवयानं कृषि प्रधान धाःगु झीगु देशय् कृषि सम्वन्धि विशेषज्ञ व सरंकारं कृषकतय्त वा पिकेगु निंतिं माःगु ब्यवस्था मयाःगु खँ सम्पादक मार्फत सकसियां ध्यान सालेगु कुतः यानाच्वना । न्हापा न्हापा जूसा पम्प वा दमकल हे यंकेमाःसां कृषकतय्त लः थकाया नं वा पिकेगु याः । आः अज्याःगु बन्दोबस्त यायेगु स्वयेमाःगु खः कि मखु । सुमन सुवाल, ब्यासी १० ख्वप ।",http://www.nepalmandal.com/content/2440.html
ख्वप कलेज सम्बन्धी भ्रामक समाचारप्रति खेद ,"Posted on Sun Jun 28, 2009  7:13 pm NST","सम्पादकजु, वंगु मिति २०६६ असार ३ गते बुधवाः कुन्हु पिहां वःगु 'ख्वप कलेज दुव्र्यसनीया अखडा' शीर्षक समाचारय् प्रकाशित जि व जिगु कलेज ख्वप इन्जिनीयिरङ कलेज सम्बन्धी विवरण पूर्ण रुपं भ्रामक व कपोलकल्पित जूगु खँया जानकारी बियाच्वना । उगु समाचारय् उल्लेख यानातः कथंया गुगुं नं कथंया गतिविधि जि लगायत कलेजया सुं नं विद्यार्थीपाखें जूगु मदु । यदि सुनां नं अज्याःगु खँ धाइसा उकियात पुष्टि यानाः क्यनेत नं जिमिसं हाथ्या बियाच्वना । व्यक्तिगत वा छुं ईखपूर्वक छुं हे छानबिन मयासे तथाकथित रुपं विवरणत च्वयाः जिमिगु चरित्र हत्या यायेत स्वःगुलिं जिमिसं उकिया घोर भत्स्रना याना । लिसें पत्रिकापाखें नं थःथाय् वःगु अज्याःगु समाचारयात तथ्यसत्य बारे छुं हे अनुसन्धान मयास समाचार छापे याःगुलिं उकिया प्रति नं जिमिसं खेद प्रकट यानाच्वना । नापं उगु कपोलकल्पित समाचार प्रेषित यानादीम्ह समाचारदाता रविन राचलिकां आवंलि अथे प्रेषित याइगु छुं नं समाचारयात बिना अनुसन्धान प्रकाशन मयायेत व वय्कःयात नं आवंलि व्यक्तिगत रिसईबी तयाः बिना प्रमाण छुं नं समाचार प्रेषित मयायेत सचेत नं यानाच्वना । - अशोक सिंह बस्नेत व पासापिं ख्वप इन्जिनीयरिङ कलेज ख्वप",http://www.nepalmandal.com/content/2413.html
धर्म यानाः पुण्य कमे याये ,"Posted on Mon Jun 29, 2009  7:58 pm NST","सम्पादकजु, स्वयम्भू धर्म पासा पुचःपाखें न्ह्याका वयाच्वंगु बुद्धपूजा वंगु जेठ ३० गते सनिवाः कुन्हु सुवर्णछत्रपुरं विहारं लुभुइ जुल । उकी जिगु पिरंवारं नं दुथ्याःगु खः । सछि व स्वम्हेसियां ब्वति काःगु उगु ज्याझ्वलय् ब्वति काये खनाः थःत थम्हं भाग्यमानी तायेकाः । बसं कुहां वःलिसें हे लुभुइ च्वंपिंसं जिपिं सकसितं लसकुस यानाः मन त्याकादिल । नापं अन यायेमाःगु थीथी कथंया तयारीं ज्यायात नं लुँभुबासीतय्सं बांलाक हे ग्वाहालि याःगु खः । उकथं अन वंपिं सकसितं अपुकेगु कथं ग्वाहालि जूगुलिं लुँभुबासीतय्त आपालं आपा सुभाय् देछायाच्वना । अन नकतिनि हे जक विहारं दयेकाः छगू तल्ला नापं नकतिनि जक तयारं जूगु खः । अन मेमेगु थप ज्या नं न्ह्याकाच्वंगु दु । उगु ज्यायात भचा जक जूसां तिबः बीगु मतिइ तयाः अन झाःपिं धर्म पासापिं जानाः झिद्वः व खुसः तका दां ग्वाहालि नं यानादिल ।  थ्व विहारं दयेकेत पुवंका बीगु छलपोल छिकपिनि ग्वाहालिं यानाः पुण्य कमे यानादीगु इच्छा दुसा ज्ञानमाला भजन स्वयम्भूया पुलांम्ह उपाध्यक्ष पुण्य शाक्यजुयात स्वापू तयादीसां जिउ । वय्कःयात ४-२५६१२० नम्बरंय् फोन यानाः दिउसां जिउ । अले लय् लय् पतिकं विहारं विहारंय् वनाः अनं पिरं-यत्ति शिक्षा कयाः ब्वनाः च्वनादीपिं नचाःपिं केहेँ किजापिंत जलपान व भोजन याकाः बुद्धपूजा न्ह्याकाच्वंगु नं तसकं हे बांलागु ज्या खः । बुद्धपूजाय् झायाः धर्मय् चेतना दुपिसं नं थः थःगु कथं फुगु चाःगु ग्वाहालि याये खंगु नं पुण्यया हे ज्या खः । गुलिस्यां कापी गुलिस्यां सफू गुलिस्यां च्वसा नं देछानादीगु खः । अझ नगीना केसी नांयाम्ह छम्ह केहेँ मय्जुं ला तसकं मन क्वसायेकाः छबोरां जाकि हे दान यानाः बिहारंयात ग्वाहालि यानादिल । थज्याःगु भिं चित्त दक्वसियां जुइमाः धकाः कामना यानाः स्वयम्भू धर्मपासा पुचःया ज्यासनामि दक्वसितं सुभाय् देछानाच्वना । कृष्णमान डंगोल, मखं गल्ली तुन्छेबहाः येँ ।",http://www.nepalmandal.com/content/2441.html
भजनयात छगू सुझाव ,"Posted on Tue Jun 30, 2009  8:43 pm NST","नुगलय् थानाच्वंगु छता खँ धाये मास्ते वयाः थ्व पौ च्वयाच्वना । जिथाय् त्वालय् नं स्वयम्भु ज्ञानमाला भजन यात । उकिया निंतिं जिगुपाखें भजन खलःयात यक्व यक्व सुभाय् बियाच्वना । व भजनया बारे छकूचा  खँ च्वयाच्वना । उकी भजन हालादीम्ह दाईया सूर मिले जूसा बांलाइगु खः । तर तबला थानादीम्ह दाईया  सूर मिले मजू । अय् जूगुलिं सूर मिले यानाः हालादीत  इनाप यानाच्वना । अथे जूसा यक्व हे बांलाइ । तबला थानादीम्ह व हारबिन थानादीम्ह दाईपिनि सूर मिले जूसा यक्व हे बांलाइगु खः । दकलय् लिपा तबला थानादीम्ह दाईयागु सूर धाःसा यक्व हे बांलाः । तर वय्कःयात निपु स्वपु म्येय् जक तबला थाकादिल । स्वयम्भु ज्ञानमाला भजनया नायः आदि लगायतया पदाधिकारीपिंसं थुखेपाखे नं बिचाः यानाः थाय्थासय्  भजन हालेगु व्यवस्था यानादिल धाःसा तसकं बांलाइ धकाः मनय् दुने च्वंगु खँ कनाच्वना । - चक्रबहादुर धाख्वाः, लखंगख्यः यल ।",http://www.nepalmandal.com/content/2482.html
जिगु नां भिंकादीला थें ? ,"Posted on Tue Jun 30, 2009  8:44 pm NST","सम्पादकजु, 'जातः छाय् च्याके माःगु' धइगु शीर्षक तयाः वंगु ने.सं. ११२९ दँ तछलागा १३ कुन्हु 'सन्ध्या टाइम्स'या 'जिगु नं धायेगु दु' स्तम्भय् पिदंगु पती च्वमि (जि) या अन्य नां जुयाः पिदंगु दु । अनुग्रह तयाः अन्य नां जुयाच्वंगुयात भिंकादी धकाः दुनुगलं आसा यानाच्वना । नापं जिगु पतियात प्राथमिकता बिसें इलय् पिथना दीगुलिं छितः यक्व यक्व साधुवाद ! - शान्तरत्न शाक्य, लगं येँ । (पती च्वमिया नां 'शान्तरत्न शाक्य' जुइमाःथाय् 'शान्तराज शाक्य' जुयाच्वंगुलिं भिंकादीत इनाप याना - संपादक)",http://www.nepalmandal.com/content/2483.html
समस्या मोबाइलया ,"Posted on Tue Jun 30, 2009  8:44 pm NST","थौंकन्हय् न्ह्याथाय् वंसां मोबाइलं बांलाक ताये मदु धइगु गुनासो न्यनेदु । मोबाइल धइगु याउँक व हथाय्बलय् नं छ्यलेमाःगु साचार माध्यम खः । तर गन मजिउ अन हे मोबाइलं ज्या बी मखु । थुकिं यानाः मोबाइल दःसां नं उकिं लबः काये खनाच्वंगु मदु । खालि क्यनेत जक मोबाइल घाइगु ला पक्कां मखु । तर प्रयोग हे याये मदुगुलिं मोबाइल धइगु ला क्यनेत थें जक जुयाच्वंगु दु । थथे जूगुया मुख्य कारण धइगु टेलिकमं थःगु क्षमता स्वयां अप्वः मोबाइलया लाइन वितरण याःगुलिं हे खः । क्षमता हे मदुसां अथे दु धकाः फुर्ति यानाः लाइन वितरण यायेगु खःसा छन्हु सम्पूर्ण सिस्टम हे खत्तम जुइफु । टेलिकमया हाकिमतय्सं ध्यान बी मालाच्वंगु दु । - उदित राजोपाध्याय, ध्वाखात्वाः येँ ।",http://www.nepalmandal.com/content/2484.html
पंचायतकालीन विकास ,"Posted on Wed Jul 1, 2009  6:18 pm NST","छकूचा जक खँ न्ह्यथने । थौंकन्हय् वा वयेगु मौसम शुरु जुइधुंकल । अले थ्वहे झ्वलय् येँदेय् दुने लँ दयेकेगु व गनं चाहिं दयेकाः वांछ्वयेगु नं यानातःगु दु । वा वल कि लँ दयेकेगु ला पंचायतकालीन विकासया मोडल खः । आः देशय् गणतन्त्र वयेधुंकूसां विकासया मोडल चाहिं पंचायतकाल हे तिनि का । - तुला, येँ ।",http://www.nepalmandal.com/content/2502.html
लाल किल्लां क्वःथल नेवाःतय्त ,"Posted on Wed Jul 1, 2009  6:19 pm NST","सम्पादकजु, २०५६ साल जेठ १८ गते नेपालभाषायात सरकारी ज्याखँय् छ्यले दइ मखु धकाः सर्वोच्च अदालतं बुका हल । उल्सांनिसें हरेक दँया जेठ १८ गतेयात हाकुगु न्हि धकाः हना वयाच्वना । ०५६ सालया चुनावय् नेवाः नेवाः ल्वाकाः खस ब्रँम्हणतय्सं लबः काल । अबले नं तीनै जिल्ला लाल किल्ला धकाः नारा थ्वयेकाः एमालेया बिजय जुलुसय् झी नेवाःतय्सं हे ब्वति काल । थौं झीगु हे नेपाः राष्ट्रिय पार्टी दत । ०६४ सालया संविधानसभाया चुनावय् ब्वति काल । चुनावय् नेवाःतसें नेवाःतय्त त्याके मफुसां समानुपातिकं छम्हसां सभासद् त्याना वन । चुनावय् झी नेवाःतय्सं राजावादीतय्त नं त्याकेगु ला धकाः खस ब्राम्हणवादीतय्त त्याकल । मेमेगु पार्टीं त्याका वंपिं नेवाःतय्सं नं नेवाःतय्त छुं मयात । चुनाव न्ह्यः धाःगु खँ दक्व नुना छ्वत । वंगु जेठ १८ गते नेवाःतय्सं नेपालमण्डल बन्द यात । बन्दया झ्वलय् नं मेमेगु पार्टीया नेवाः नेतात कुहां मवः । मेबलय् जूसा नेवाःतय् लागिं व याये थ्व याये धया जुइपिं पार्टीया नेवाः नेतात नं वकुन्हु सतकय् वःगु खने मदु । कुलेश्वरय् च्वंगु फलफुल पसः तिकः वंपिं निम्ह प्यम्ह पासापिंत पुलिस व गुण्डात जानाः दाया हल । झी नेवाःत मिले मजूगु कारणं अथे हप्ता कयाः नइपिं पुलिसतय्सं तकं नेवाः धाल कि सह मयाःगु खः । आः वयाः झीगु जात्रा पर्वय् नं पुलिसतय्सं छाय् हमला यात ? आः हानं नेवाःतय्गु लागिं नेवाःत मदनिगु खःसा जेठ १८ या नेपालमण्डल बन्दया झ्वलय् थें तमासा स्वयेगु खःसा क्वथा प्वालय् च्वनाः तास जक म्हिता च्वनेगु खःसा छन्हु बालं च्वंम्हेस्यां छेँथुवाःयात पितिनी तिनि । अथे ला नेवाःत गालय् च्वनाः नं ल्हाः निपा धाःसा बांलाक हे संके सःपिं खः । थनया टेकु दुवातय् आकाशे ताँ पुल तये धकाः मेयर केशव स्थापित वःबलय् अन च्वंपिं निम्ह स्वम्ह मनुखं विरोध यानाः ताँ हे तयेके मबिउ । आः ह्यूमतया लँ पिच यायेत नं अथे हे जुयाच्वंगु दु । छन्हु लः मवल कि गाः म्हुइ मदइ धकाः । यदि झी थज्याःगु हे विरोधय् जक तक्यना च्वनेगु खःसा झीगु उत्थान गबलय् जुइ ? - रकि प्रजापति, येँ ।",http://www.nepalmandal.com/content/2503.html
ज्याझ्वलय् मवःम्हेसिया नां ,"Posted on Thu Jul 2, 2009  7:57 pm NST",वंगु दिल्लागा षष्टि आइतवाः कुन्हु थुगु न्हिपौया ५ पेजय् पिदनाच्वंगु 'पलिस्थाया चिनाखँ मुँज्या क्वचाल' धइगु बुखँ ब्वनाबलय् मखुगु खँ पिदंगु व चिनाखँ बियाः नं ब्वं मवःपिनिगु नां नं च्वयाहःगुलिं थन प्रस्ट यानाच्वना । बुखँय् च्वमि समान्तया नां नं वल वय्कलं चिनाखँ मुँज्याय् ब्वति हे कयामदी । ब्वनापती चिनाखँया धलखय् वय्कःयागु नां दुथ्यानाच्वंगु मदु । मुक्कं नीम्हेसिगु नां धखलय् दुथ्यानाच्वंसां चिनाखँ ब्वनेत मझाःपिं मुक्कं न्हय्म्ह खः । मझाःपिंसं नापं अन गय् यानाः चिनाखँ ब्वनादिल जुइ  छु लिधंसाय् थ्व बुखँ पिहां वःगु  जि अबलय् ज्याझ्वः न्ह्याये न्ह्यःनिसें क्वमचाःतले हे दु । बुखँ थेंज्याःगुली तथ्य सत्य मसीकं लाःलाः थे यानाः बियादी मजिल । थुकिं यानाः सर्वसाधारण मनूतय्त अनावश्यक भ्रम ब्वलंका बीगु सम्भावना दु । - पुष्परत्न ताम्राकार 'स्वीटहर्ट' न्यत कायगःनिन ।,http://www.nepalmandal.com/content/2526.html
कासाया लिउने विज्ञापन माल ,"Posted on Fri Jul 3, 2009  10:42 pm NST","नेपालभाषाया न्हिपौ 'सन्ध्या टाइम्स' या नेपालभाषाया पत्रकारिता ख्यलय् तःधंगु योगदान दु । थुकी दुथ्याइगु बुखँ व लेख अले छपाई न्हापा सिबें स्तरीय जुया वःगु खनेदु । न्हिपौया मेगु विशेषता धइगु शुक्रवाःया तँसापौ चाकःलि पांपां नं खः । ख ला थ्व तँसापौ मस्तय्गु लागिं खःसांतबि थ्व ल्याय्म्ह ल्यासे अले बुराबुरी सकस्यां ययेकूगु खनेदु । तर थुकी दुथ्याःगु क्वथाकासा नां लुइके कासा व अन्ताक्षरि कासा जायेकाः धेंधेंबल्लाखय् धाःसा दुथ्याके हे मफया च्वन । छाय्धाःसां कासा जायेकाः आमकन छ्वया हयेबलय् उकिया लिउने च्वंगु लेख बाखंत नं किटंगय् लाइ । थज्याःगु कासाया लिउने विज्ञापन वा छुं नं सुचं लाका बिउगु खःसा सकस्यां धेंधेंबल्लाखय् दुहां वने दइगु खः । अझ छखे बछि पेजय् न्हूगु कासा न्ह्यसःत तयाः थ्याक्क उकिया लिउनेया पेजय् न्हापाया लिसः व लिसः बिउपिनिगु नां छापय् याना बिल धाःसा पाय्छि जुइला धइथें जितः ताः । थुकी सम्पादकया बिचाः छु दुथें  सुभाय् । - पालिजा साय्मि, कालिमाटी येँ ।",http://www.nepalmandal.com/content/2567.html
खालि वक्तव्य जक ,"Posted on Thu Jul 2, 2009  7:58 pm NST","सम्पादकजु, छुं न्हि न्ह्यः विराटनगरय् छेँ जुयाः येँया अनामनगरय् च्वनाच्वंम्ह नेवाः म्ह्याय्मचा ख्याली श्रेष्ठयात अपहरण यासें हत्या याःगु बुखँ साचार माध्यमय् बय्बय् जुल । वीरेन प्रधान श्रेष्ठ नांम्ह कुख्यात व्यक्तिं ख्याती श्रेष्ठया विभत्स ढंगं हत्या याःगु खः । हत्या जूगुया १७ न्हु लिपा प्रहरी प्रशासनं थीथी थासं ख्याती श्रेष्ठया ल्हाः तुति लुइकल लिसें बल्ल बल्ल छ्यों नं लुल । अपराधी वीरेन प्रधान व मू ग्वाहालिमि मेरिना शाक्ययात ज्वंगु दु । थ्व खँयात कयाः विद्यार्थी लगायत आम जनता सतकय् कुहां वयाः कालिमाटी बन्द तकं यात । थीथी पत्रिकापाखें फाँसीया माग तकं जनतां याःगु दु । थज्याःगु विभत्स घटना जुइधुंकल नं नेवाःतय्गु सरोकार क्यनीगु नेवाः देय् दबू लगायत मेमेगु संस्थां धाःसा भतिचा हे सरोकार क्यंगु खने मंत । ने.सं. ११२९ दिल्लाथ्व ३ कुन्हु बल्ल नेवाः देय् दबूपाखें प्रेस विज्ञप्ति बियाः हत्यारायात कार्वाही यायेमाःगु माग यासें बरामद जूगु ध्यबा सम्बन्धित निकाययात लित बीगु माग यात । अले थीथी नेवाः संघ संस्थातय्सं न्ह्याबलें थज्याःगु भ्वं छकुति च्वयाः प्रेस विज्ञप्ति जक पित बियाच्वनीगु कि सम्बन्धित निकायय् वनाः धर्ना बीगु सशक्त कार्वाही न्ह्याकेगु  नेवाः आन्दोलन थज्याःगु तालं गबलय् न्ह्याः वनी धइगु खँय् बिचाः यायेमाःगु अवस्था दु । आवंनिसें थज्याःगु ग्यानापुगु घटनात जुइबलय् प्रेस विज्ञप्ति छगू जक बियाः नेवाः संस्थात सुम्क च्वनेगु ज्या मयाये । - संघर्ष येँ । ‍",http://www.nepalmandal.com/content/2527.html
मोतिलक्ष्मी उपासिकायात लुमंतिया स्वां छफ्वः ,"Posted on Fri Jul 3, 2009  10:42 pm NST","सम्पादकजु, भुतलसं अवतरण जूगु खः दोलछि व नीगुदँ दिल्लां केँ जुल यःम्ह दाजु ह्दयया भाषा ख्यःया सकली मोती जुल चय्च्याँदया बैसय् अवसान जुल ज्वः मदु आः तक छति ग्यंम्ह भाषा ख्यःया जुया क्यन लक्ष्मी संघ नाप हनं मोतीमाः नं उलि जक गन खः वल चखुंचिया सर्बय् न्ह्यात अले दँय् छगू ग्यसुग्यंगु सफूत चय्दँ बुदिं हंगु व न्हि ल्यं दनि अभिनन्दनया लुमंति मिसा खलःया न्हापांम्ह निकं जुल मदुगु नं थौं झिंनिदँ पुल मोती खः सकलीगु भाषा ख्यःया धर्ति स्पर्श याःगु नं थौ सतदँ जुल छफ्वः स्वां लुमंतिया देछायेमाःगु दु । - रुक्मिणी श्रेष्ठ, बबरमहल येँ ।",http://www.nepalmandal.com/content/2568.html
जितः म्हसिउ ला ,"Posted on Mon Jul 6, 2009  5:40 pm NST","जि सु खः ? छिमिसं म्हमसिउला ? माकःतन्त्रया कुशल नेता जि हे छम्ह मखुला ? बःचाहाकलं जितः मा.कु. ने. धायेगु मखुला ? चुनावय् जनतां बुका बिउसां जित छुं पाः ला ? अझ गुलिसिनं धाइ जितः मा. कु. खंके फ हे मफु इमिसं जिगु मनया हाकु अथे हे गुलिसिनं धाइ जितः मा.ने. इमित हे जिं दयेका थहां वनेगु स्वाहाने धा धा जितः मा. कु., वा मा.ने. द्वंचिंकेफु जिं फुक्क समस्या नं ध्याकुनय् भगवानया वरदानं जि थ्यन तज्जाःगु आशनय् मछाः हे मजुसे ल्हानाच्वना जिं मखुगु खँ नं भाषणय् लाति-पाकः बागलि-ग्वाज्यः न्ह्याबलें या छिमिसं कण्ठ थौं जिगु भाग्यं जुया वये धुन छिमि द्यः 'निलकण्ठ'",http://www.nepalmandal.com/content/2613.html
मृत्यु दण्ड हे बीमाः ,"Posted on Mon Jul 6, 2009  5:42 pm NST",झी नेपाःमि जनताया छम्ह म्ह्याय्मचा मय्जु ख्याती श्रेष्ठयात हत्या यानाः वयागु शरीरया अंग अंगत टुक्रा टुक्रा यानाः विभिन्न थासय् कुर्काः जघन्य अपराध याःम्ह वीरेन श्रेष्ठ प्रधानयात मृत्यु दण्ड हे बीमाः धयागु जिमिगु धारणा दु । व थेंज्याःम्ह क्रुर दानवयात थ्व मानव म्वाइगु समाजय् म्वायेगु छुं हे अधिकार मदु । वं ला अझ जेलं पिहां वयेधुंकाः दकलय् न्हापां हे थःयात पक्राउ याःपिं प्रहरीतय्त गोलीं कयेकाः स्याना बी धकाः धम्की बिउगु दु । वं व प्रहरीयात गोलीं कयेके धुंकाः दोश्रो निशाना सुयात दयेकी अवश्य नं ख्यातीया मां बा परिवारयात निशाना दयेकाः हत्याया प्रयास यायेफु । उकिं अज्याःम्ह मनूपाखें हानं मेम्ह मनूया हत्या जुइकेगु खः लाकि आः हे वयागु किस्सा तमाम यायेगु खः व जीवित जुयाच्वंत्तले ख्यातीया आत्मायात शान्ति दइ मखु । अले ख्यातीया परिवारयात नं चैन दइ मखु । वं छुं याः वइ ला धकाः आतंकित जुयाः म्वाये मालाच्वनी । उकिं वयात मृत्यु दण्ड बियाः समाप्त हे याना छ्वयेमाः । मृत्यु दण्ड बीगु लागिं कानून संशोधन यायेमाःगु खःसा संशोधन यानाः जूसां वयात मृत्यु दण्ड बीमाःगु दु । वयात बीगु सजाँय धइगु थ्वहे खः ।,http://www.nepalmandal.com/content/2614.html
विदेशय् च्वंपिं नेवाःत ,"Posted on Mon Jul 6, 2009  8:41 pm NST","अमेरिका, बेलायत आदि विदेशय् च्वनाच्वंपिं नेवाःतय्सं खालि बौद्धिक विलास जक क्यनी धकाः च्वयादीगु भाजु नरेशवीर शाक्यया च्वसु ब्वनाः छता निता खँ धाये मास्ते वल । वास्तवय् वय्कलं धयादीगु खँय् यक्व सत्यता दु । विदेशय् च्वंपिं नेवाःतय्सं नेपाःया 'ग्राउण्ड रियालिटी' मसिउ । थन च्वंपिं नेवाःतय्सं गय् यानाः ज्या यानाच्वन उमित गज्याःगज्याःगु समस्या वयाच्वन राज्यं उमित गय् यानाः दमन यानाच्वन धइगु खँ उमिसं सिउसां अनुभूति धाःसा याःगु दइ मखु । अय् जुयाः अज्याःगु बारे न्ववायेत उमित अःपु । विदेशय् च्वनाः नेपाःया नेवाःतय्सं व मयाः थ्व मयाः धकाः जक हालाच्वनेगु बांलाःगु खँ मखु । थन च्वंपिं नेवाःतय्सं छुं मयाःसा उमिसं हे छुं यानाः क्यना  बिउसा ला जि हे जिउ नि । उपिं ला झन विदेशय् च्वनाः डलर कमे यानाः च्वनाच्वंपिं खः । अन च्वनाः खालि कमे जक यायेगु लाकि नेवाःतय् लागिं छुं ज्या नं यायेगु  थज्याःगु सवालयात कयाः नरेशवीर शाक्यजुं बडा स्याचुक च्वयादीगु दु । अथे खःसां विदेशय् च्वंपिं नेवाःतय्के थःगु देशं उलिमछि तापाक च्वनाः नं थःगु देश थःगु भाषा थःगु जाति प्रति गुगु माया दुगु खः व मायाया भावनायात धाःसा कदर याये हे माः । व ला सकस्यां अनुकरण नं यायेमाः थें च्वं । - देवेन्द्र महर्जन, किपू नगरपालिका-५ ।",http://www.nepalmandal.com/content/2615.html
भजनया धर्म पासापिं ,"Posted on Mon Jul 6, 2009  8:41 pm NST","सम्पादकजु, ज्ञानमाला भजन स्वयम्भुयात कयाः जिं यक्व हे थःगु बिचाःत प्वंके धुन । जिं गुलि नं च्वया छुं भेदभाव मतसे खालि द्वनाच्वंगु भिंके व बांलानाच्वंगु ज्यायात बांलाः धकाः सुभाय् देछाना । तर गुलिं गुलिं धर्मपासापिंसं छं थथे इलय् ब्यलय् पौ च्वयाच्वंगु साप बांलाः धकाः तारिफ यानाः पौ च्वयेगु दिके मते धकाः इनाप याइगु । अले गुलिस्यां थः हे भजन हालीम्ह जुयाः थम्हं तुं हे अथे च्वये मजिउ नं धाइगु । थौं नं जितः लगे जुयाच्वंगु छुं खँत थन च्वयाच्वना । भजन हालादीपिं सकल धर्म पासापिं दकलय् न्हापां झी छगू ढिक्का जुइगु निं कुतः यायेमाल । थम्हं यानागु जक ठीक जू मेपिंसं याःगु ठीक मजू धइगु मनय् तये मजिल । अले हार्मोनियम थाईपं धर्म पासापिं थः थम्हं तुं वाह वाह धकाः मनय् तये मजिल । थ्व ला भजन न्यनीपिं भक्तजनिपं व भजन हालादीपिं भजनप्रेमितय्सं धाइगु खँ खः । अले हार्मोनियम थानाः भजन हाला- दीबलय् दक्वस्यां हाले सःगु लसय् हालादीसा भजन हालीपिंत व न्यनीपिंत बांलाइ । खालि याकःचां जक हाले सःगु हालामदीसा बेस जुइ ला ? - कृष्णमान डंगोल, मखंगल्लि तुन्छेबहाः, येँ ।",http://www.nepalmandal.com/content/2616.html
मोतिबय् तःजि मोतिलक्ष्मी ,"Posted on Tue Jul 7, 2009  9:00 pm NST","छन्द : मालिनी छुमां : ।।। ।।। द्रद्रद्र ।द्रद्र ।द्रद्र सतछि दँ हन्य भाग्यं दैगु झीसं थुजाम्ह गन दइ थन मेपिं मोतिलक्ष्मी समान लिलि जक चिलिपिं नेवाः मिसापिं सकेस्त सरस च्वसु च्वया नं प्रेरणा गाक्क ब्यूम्ह कवि 'ह्दय' लिसें तुं कर्मयोगय्१ दुनीम्ह गुलि सल उलि हे झं नाइकाः सः नँ त्वीम्ह मदु 'जि' व 'जिगु'या च्याः२ बौद्ध आदर्श ल्यूम्ह गृहि विनय ब्वना थें शीलया मू च्वछाःम्ह सिचुगु वचनया लं 'चित्त'या क्लेश३ पूम्ह सुगत नियमया खँय् दाजु बय् म्हो मजूम्ह जतन जुगति यायां मुंगु सर्बय् प्रदान सुरक्षिँत जुइ भाःपाः यात संस्थाय्४ विशेषं सफुलि, लुँ-म्वह, चित्र, ग्रन्थ, पौभाः, च्वना-छेँ सतत बुँ५ बिल माको दयेकि धाधां दबू छेँ अनवरत सु-सेवां, गय् मचायात मामं अबुजु सम गुम्हेस्यां दाजु भाःपाः च्वनीम्ह जुल अमर निम्हं झी मातृभाषा प्रतीक जुइ 'परिषद'६ धन्यें छ्यं फुसय् कल्पवृक्ष७ १) लिच्वः (सिरपाः) स आसाकुति मजुसे यायेगु कर्तव्य २) मोह वा आशक्तिया विकार ३) शोक वा लधुताभासया ग्रन्थी ४) स्वयम्भू विकास मण्डल नेपालभाषा मंकाः खलः नेपालभाषा परिषद आदि ५) ससुख्वाः (वज्र होटल नाप)या जग्गा ६) नेपालभाषाया आपालं सफू व पत्रिका प्रकाशन संस्था, नेपालभाषा परिषद ७) चित्तधर 'ह्दय' व मोतिलक्ष्मीपिनि यशकीर्ति रुपी ताःआयु म्वाइगु सिमा । - लाभरत्न तुलाधर",http://www.nepalmandal.com/content/2654.html
जगतसुन्दरयात बधाई ,"Posted on Tue Jul 7, 2009  9:00 pm NST","जगत सुन्दर ब्वनेकुथिपाखें थुगुसी एसएलसी जाँच बियाः शतप्रतिशत हे विद्यार्थीत अप्वः मार्क हयाः पास जूगुलिं यक्व यक्व भिंतुना बियाच्वना । थ्व पास जूगुया हकदार विद्यार्थी जक मखु अन आखः ब्वंकीपिं गुरु गुरुमांपिं साचालक समिति नं फुक्कं खः । वय्कःपिनिगु मेहनतया फलं थ्व सफलता चूलाःगु खः । थ्व घटनायात झीसं ऐतिहासिक घटनाया रुपय् कायेमाः थें च्वं । मांभासं आखः ब्वनाः नं विद्यार्थीतय्सं मेिपंसं सिबें यक्व प्रगति यायेफु धइगुया थ्व उदाहरण जूगु दु । वय्कःपिंत हानं छक्वः भिंतुना । - हर्ष वज्राचार्य, ताहाचः येँ ।",http://www.nepalmandal.com/content/2653.html
गगं गये थाकु स्वयम्भुया त्वाथः ,"Posted on Tue Jun 16, 2009  5:59 pm NST",स्वयम्भु भगवानयाथाय् द्यःके वनेबलय् झीगु मन शान्त जुयाः आनन्द जू । नापं सरीरयात यक्व हे फाइदा याः । तर थौंकन्हय् तँ गगं च्वय् थ्यनीगु ताःहाकःगु त्वाथः तसकं हे चुलु । वंगु वैशाख १ गते कुन्हु क्वंनिसें च्वय् थ्यंक त्वाथलय् मैनबती च्याकूगुली जक थपाय्सकं चुलुगु ला थौंकन्हय् द्यइके वइपिं व मर्निंग वाक वइपिं न्हिं प्यम्ह न्याम्ह धइथें चुलुयाः दइगु गथे याःसा चुलुगु कम याये फइ याकनं हे व्यवस्था यायेमाल । थौंकन्हय् त्वाथः नं जीर्णोद्धार यानाः दयेकाच्वंगु दु थ्व हे टाइमय् जिगु बिचाः कथं च्वय् थ्यने थें च्वंगु त्वाथः गयेत अःपुकेगु लागिं दथुइ लाक्क जक मखु जवंखवं नं बः कायेत पाइप तयातःगु दु । दथुयागु पाइप ला अप्वःसिनं बः कयाः थहां कुहां जू । दथुयागु पाइप बः काइपिं कम हे जक उकिं थ्व हे जवंखवं च्वंगु पाइप दुथाय् मैनबती देवा इताः च्याके जीगु कथं दयेकल धाःसा लिपा लिपा तक नं चुलुइगु कम जुइ ला,http://www.nepalmandal.com/content/2115.html
नेवाः ध्वाँय् स्वये दयेमा ,"Posted on Tue Jun 16, 2009  6:00 pm NST",नेपालमण्डल बन्द यायेधुंकाः आः नेवाःतय्सं सकलें नेवाःतय्गु भावनायात पित ब्वयेगु लागिं छगू हे मंकाः ध्वाँय् दयेकाः ब्वयेकेगु धाःगु खँ न्यने दयाः नुगलय् तसकं आनन्द वःगु दु । झी नेवाःतय्गु ध्वाँय् छपु माल धकाः यक्व हे न्ह्यःनिसें खँल्हाबल्हा पिहां वयाच्वंगु खः । तर खँ पिहां वःसां ध्वाँय् दयेकेगु ज्या धाःसा न्ह्यलुइके मफयाच्वन । उकिया कारण छु खः गथे खः धकाः झीसं मसिउ । तर विगतय् न्ह्यागु हे खँ जूसां आः चाहिं ध्वाँय् दयेकेगु ज्या शुरु यायेगु धकाः पत्रपत्रिकाय् विज्ञापन हे पिहां वयाः आह्वान समेत याःगुलिं आः चाहिं पक्कां हे ध्वाँय् दयेकेगु ज्या शुरु जुल धकाः मनय् ढुक्क जूसां जिल । तर अज्याःगु ध्वाँय् धाःसा फुक्कं नेवाःतय्त ग्रहण जुइगु कथंयागु हे जुइमाः । छगू जक जातिया चिं पिलू वइगु अथवा छगू जक धर्मया प्रतिक थें खने दइगु अथवा छगू जक थाय्यागु प्रतिक सी दइ कथंयागु ध्वाँय् धाःसा दयेके मजिउ । अज्याःगु ध्वाँय् दयेकल कि उकियात फुक्कं नेवाःतय्सं जिमिगु नं खः धकाः मंकाः रुपं कायेत थाकुइफु । अझ ला उकियात कयाः विवाद हे तक नं सिर्जना जुइगु सम्भावना दु । अय् जूगुलिं ध्वाँय् दयेकेधुंकाः विवाद पिहां वइगु ज्या झीसं याये मजिउ । अथे धकाः चिचीधंगु खँयात नं कुंखिनाः विवाद पिकायेगु ज्या नं झीसं याये मजिउ । मंकाः ध्वाँय् जुइगु जूगुलिं छता निता चीधंगु खँयात त्वःताः नं ग्रहण यानाः एकताया चिं ब्वयेमाः । ध्वाँय् याकनं स्वये दयेमा धकाः आशा याना ।,http://www.nepalmandal.com/content/2116.html
टपर विद्यार्थीया मोडेल ,"Posted on Thu Jul 9, 2009  8:55 pm NST","थुगुसीया एसएलसी जाँचय् नं बोर्ड फस्र्ट धाःगु नां पिकायेगु ज्या मजूगुलिं यक्व हे बांलात । मखुसा थुकिं यानाः अस्वस्थ प्रतिस्पर्धा जुयाः जनतायात झंगः लायेगु ज्या जक जुइगु खः । तर एसएलसीया अज्याःगु नांधलः पिकायेगु ज्या मयाःसां थीथी प्लस टु कलेजतय्सं धाःसा फलाना विद्यार्थी थुगुसीया 'टपर' धकाः नां पिकयाः विज्ञापन याना हयाच्वंगु दु । अज्याःपिं विद्यार्थीतय्त विज्ञापनया मोडेल दयेकाः छापे यानाः मेपिंत क्यनेगु ज्या याना हःगु दु । थाकैं न्हय् ला अथे यक्व नम्बर वःपिं विद्याथीर्तयत् लाखौं ध्यबा बियाः थःगु कलेजय् ब्वंकेगु धेंधेंबल्लाः यायेगु ज्या तकं जू धकाः बय्बय् हे जुयाच्वंगु दु । थुकिं यानाः शिक्षायात ला ब्यापार धकाःसा दयेका बिल । शिक्षायात व्यापार दयेकेगु ला पाय्छि मखु । थज्याःगु खँय् शिक्षा मन्त्रालयं अनुगमन यानाः मखुगु ज्या याईपंत कारवाही यायेमाः थें च्वं । मखुसा गुगु विकृतिं यानाः बोर्ड फस्र्ट प्रणाली हटे याःगु खः व ला हानं हानं लिहां वयाच्वनी । - सुनिल शाक्य, येँ ।",http://www.nepalmandal.com/content/2700.html
थ्व गज्याःगु बन्द ,"Posted on Wed Jun 17, 2009  8:06 pm NST","माओवादीया वाईसीएलं आत्महत्या यानाः सीम्ह कार्यकर्तायात स्यात धइगु आरोप बियाः स्वनिगः बन्द याःगु बांलाःगु खँ मखु । व बन्दया बारे मनूतय्सं सि हे मसिउ । न छु घटना धकाः सिउ । थौं घटना जुल कन्हय् हे बन्द याये जिउ ला  बन्दय् स्वास्थ्ययात छुट बी धाइ उमिसं ला छम्ह डाक्टरया मोटरसाइकल  तकं च्याका बिल । आः व डाक्टरं चेक यायेमाःपिं गुलि विरामी नं प्रभावित जुल जुइमाः । थज्याःगु बन्दं माओवादीया बदनाम जक जुइ । - तुला, येँ ।",http://www.nepalmandal.com/content/2147.html
सच्चापिं नेतात जन्मे हे मजूनि ,"Posted on Thu Jun 18, 2009  5:12 pm NST",झीथाय् नेपालय् शुद्ध व भिंपिं नेतात जन्मे हे मजूनि । चाहे माओवादी पार्टी जुइमा चाहे एमाले काँग्रेस फोरम न्ह्यागु हे पार्टी जुइमा देशया लागिं अयोग्य स्वार्थी बाहेक देश विकास यायेगु तातुनाः नेता जूवःपिं छम्ह हे मदु । देशया विकास याःवःपिं मखु विनाश याःवःपिं खः नेतात । आः हे स्वरे माधवकुमार नेपाल प्रधानमन्त्री जूगु प्यवाः दयेधुंकल अझ नं मन्त्रिमण्डल गठन यायेफुगु मखुनि । पार्टी दुने नं पदया लागिं थवंथवय् खिचा ल्वाः थें ल्वानाच्वंगु दु । थज्याःपिं नेतातय्सं छु देश दयेका नइ  भाषण जक बीसःपिं ब्रम्हू नेतात ज्या यानाः नईपं मखु । नेपाःया जनता थौं तसकं दुःख सियाच्वन । थःगु देसय् ज्या मदयाः विदेशय् वनाः ज्या याः वने मालाच्वंगु दु । सःसिउपिं मनूत धमाधम विदेश पलायन जुयाच्वंगु दु । देशय् न्ह्याबलें अशान्ति नापं जनतां गुलि दुःख सियाच्वंसां पार्टीया नेतातय्के चिउताः मदु । नेतात सत्तँय् च्वनाः कुर्सीइ फ्यतुइ मखनी धकाः जक धन्दा । उकिं थन नेपालय् सच्चापिं शुद्धिपं नेतात जन्मे मजूनि ।,http://www.nepalmandal.com/content/2161.html
बांलाःगु मन्त्रालयया दावी ,"Posted on Wed Jun 17, 2009  8:06 pm NST","एमालेया नेता माधव नेपालं सरकार गठन याःगु  लछि हे धइथें दइन तर वय्कलं सरकारयात पूर्णता बी मफुगु कारणं थ्व ला सरकारया घोर हे बेइज्जत जुयाच्वंगु खनाच्वना । झीथाय्यापिं नेतात गुलि जक लोभी धइगु ला न्हाय्कं थें हे यचुक खने दत नि । फुक्क नेतात थ्वहे मन्त्रालय माः वहे मन्त्रालय माः धकाः ल्वानाच्वंगु कारणं हे सरकारयात पूर्णता बी मफयाच्वंगु खः । यदि थ्व नेतात धाथें देशया सेवा याये धकाः वःपिं खःसा ला उमित न्ह्यागु मन्त्रालय बिउसां जिउ धकाः खुरुखुरु ज्या यानाः क्यनेमाःगु मखु ला  उमिसं ज्या यायेगु मन्त्रालय मखु कि ध्यबा ग्वामग्वाम नये दइगु मन्त्रालय माः धकाः माग यानाच्वंगु दु । थ्व नेतात धाःपिं देशया सेवा यायेगु धकाः वःपिं मखु बांबांलाःगु ध्यबा नये दइगु मन्त्रालयया मन्त्री जुयाः ध्यबा कमे यायेत जक हे वःपिं जुयाच्वन  धइगु ला न्हाय्कं स्वये थें हे प्रस्ट जुल नि । यदि ज्या याईपं खःसा न्ह्यागु मन्त्रालय जूसां छु पात  देशया जनतायात हे सेवा यायेगु खः । मन्त्रालय धइगु ला तःधं चीधं धइगु दइ हे मखु नि । थःगु क्षमता क्यनेगु  ला न्ह्याथाय् नं क्यनेफु । तर नेतातय्गु लागिं छु मन्त्रालय बांलाः छु मन्त्रालय बांमलाः धइगु खँ ज्या यायेगु खँया कारणं मखु कि गनं गुलि ध्यबा कमे याये फइ धइगु हिसाब किताबं धकाःसा क्यनीगु जुयाच्वन ।  भारतय् नं आः नकतिनि मन्त्रिपरिषद् गठन जुल । अन नं छुं भचा ला मन्त्रालयया बारे विवाद पिहां वःगु खः अय्सां ल्वापु जुयाः ज्या हे अवरुद्ध मजू । बिउगु मन्त्रालय कयाः खुरुखुरु ज्या यात । नेपालय् चाहिं ज्या तक हे न्ह्यःने यंकेफुगु मखु । न उमिसं बांलाःगु मन्त्रालय काल धकाः अन बांलाक ज्या याये खनीगु खः । थ्व सरकारया संविधान दयेकेत जक वःगु खः । थ्वया आयु धइगु निदँ जक खः । दछि ला वने हे धुंकल । आः दछि बांकी दनि । दछिया दुने न्ह्याक्व हे बांलाःगु मन्त्रालय वःसां छु ज्या याये फइ  ज्या ला  जुइ हे फइ मखु । अय्नं बांलाःगु मन्त्रालय ताके यानाच्वंगु ला ध्यबा नयेत हे जक खः धइगु बांलाक हे सी दयाच्वंगु दु । थज्याःपिंपाखें आः नेपाःया जनतां छुं हे बांलाःगु ज्या जुइ धकाः आशा मकाःसां जीधुंकल थें च्वं । - रुद्रमणि पराजुली, टेकु ।",http://www.nepalmandal.com/content/2148.html
माधवया जाप्यय्लय् खिचाभुजिं ? ,"Posted on Thu Jun 18, 2009  5:13 pm NST","माधवया जाप्यय्लय् खिचाभुजं !? नये ला ल्ह्वये ला हरे ! कथंमिछं । मनये ला धाःसा तःन्हुया पित्याः, नये ला धाःसा हरे ! खिचाभुजिं !? गिरिजां ब्युगु लाली-चाइचाइ ! खाइ धकाः मस्यु सवाः म्हुतुइ । सुजाताया न्ह्यवःसा बियाः हायेकाः, न्यवलं कइगु मस्यु थःगु तुतिइ ! गच्छदारया बुट्टादार गम्छा सिंकाः- हुइकी धकाः मस्यु कठपुतली । संघभेदया फेट्टा चीमाली थ्व नं मस्यु दलबदल जुइमाली ! खनाल भाजुया ख्वालय् खिमिला ताण्डव-नाच गोर्खाय्-मन्थली ! सर्कार सत्ताय् सर्कार विपदय् खनालया लिमलाः उलि थुलि चाय्कं-मचाय्कं सिइकं-मसिइकं ? याइगु पाप गन वनाः चुइकी । हिपाटाइटीस रोगग्रष्ट सुरक्षामन्त्री ?! देय्न्यंकं भय-त्रासया सनसनी !",http://www.nepalmandal.com/content/2162.html
जातः छाय् च्याके माःगु ? ,"Posted on Sun Jun 21, 2009  7:07 pm NST","झीगु समाजय् सीम्ह नापं तयाः जातः नं उनाछ्वइगु चलन दु । थ्व चलन जितः ठीक मताः । अथे हे सीगु छेँय् द्यःपिंगु मूर्ति तस्वीर स्वयेगु न्हाय्कं तक नं त्वपुइ  । चिबाहाः चैत्य नं कापतं त्वपुइ । सिथं यंकीगु लँय् ध्वदुइगु देगः चिबाहाः चैत्य अःखतं चाःहीकाः यंकी । न्हापा सीम्ह कुबियाः तां यंके मजिउ धइगु तक नं मान्यता दु । खुसिबाः वयाच्वंसा खुसिबाः कम मजूतले खुसि सिथय् पीमाः धाइ । आः थ्व मान्यता त्वाःथलाः ताँ द्यःनें सिथं यंकेगु जुइधुंकल । मगाः-मचाः माछि-ताछिंयात ई ल्वय्क हिलेगु सुधार खः । वंगु वालय् लुति धल्को संघाराम विहारया संस्थापक दातामां अनगारिका धर्मरक्षिँता गुरुमां मंत । वसपोलया दाहसंस्कार प्रवर्जित दीपय् मजुसे कर्णदीपय् जुल । वसपोलया स्याःन्याःपिं थःथितिपिं नापं बिहारया उपासक उपासिका भन्ते अनगारिकापिं नं आपालं बिज्याःगु खना । वसपोलया सीम्ह पुष्पक विमानय् तयाः सिथं यंकूगु खः कुताः दयेकाः मखु । पुष्पक विमान विहार विहारय् दयेकाः तया तइगु खः । जिमि मां मदुबलय् नं पुष्पक विमानय् तयाः सीबाजं मथाकुसे सिथं यंकागुली मनूतय्सं 'मगः सी' थें यानाः सिथं यंकल धाःगु टिप्पणी न्यना । थुकी जितः छफुति नं अफसोच मदु । थन जिं ध्यानाकर्षण यायेत्यनागु खँ छु धाःसा सीम्ह ब्यक्तिनाप स्वानाच्वनीगु अन्यक तिसा वसः सम्पत्ति छेँ बुँ किपा सिरपाः सौगात क्वसः काय म्ह्याय् कलाः भाःत मां अबु ब्यापार आदि यक्व यक्व चीज वस्तुत दयाच्वनी । उपिं गथे खः अथे हे ल्यंका तये जिउ । तर सीम्हेसिगु जातः सीम्हय् तयाः उना छ्वइ । थथे छाय् यायेमाःगु  जातः मउसे छेँय् तुं मदुम्हेसिया लुमन्ति तस्वीर सालिक थें तयातयेगुली छाय् आपत्ति ? जिं थुकिया कारण छु खः धकाः मसिउ । अनुग्रह तयाः सुनानं थुइका बी ला थें ? जिं च्वय् न्ह्यथना संघाराम विहारया दातामां धर्मरक्षिँता गुरुमांया गुणानुस्मरणया नापं वसपोलं त्वःता थकाबिज्याःगु स्मरणीय वस्तुतः उपहार कोशेली दसिपौ सुभाय्पौ हनापौ आदि आदि मुनाः वसपोलया जन्मपत्री जातः कुण्डलीयात नं यथावत ब्वये दःसा गुलि जी । तर थ्व सम्भव मंत । भगवान बुद्धया जातः नं सायद अथे हे उनाछव्गु ला खइ मखु ला ? तर वसपोलया जातः झीगु न्ह्यःने मदुगु हुनिं अनेक ताक्सिं अडकलबाजी याईपंसं थुगुसी स्वांयाःपुन्हि जःखः 'गोरखापत्र'य् भगवान बुद्धया जन्म बोधिज्ञान प्रँप्त व निर्वाण जुयाबिज्याःगु साल मिति तिथि बार बारे भ्रामक च्वसु च्वयाहःगु खनेदत । तर थनया तथाकथित राष्ट्रिय बौद्ध संघ धाइगु छगू नं संस्थां उकिया प्रतिकार धाःसा मयाः । छाय्कि उकियात पुष्टि याये फइगु भगवान बुद्धया जातः झीके मदु । - शान्तराज शाक्य, लगं, येँ ।",http://www.nepalmandal.com/content/2201.html
सालीकय् रंग छाय् ? ,"Posted on Mon Jun 22, 2009  7:26 pm NST","नेपाः एकीकरण याःम्ह धाःम्ह जुजु पृथ्वी नारायण शाहया सिंहदरवारया पिने च्वंगु सालीकयात रंगरोगन यानाः बांलाकाच्वंगु फोटो पत्रपत्रिकाय् पिहां वयाच्वंगु दु । थौंकन्हय् ला जुजुपिनिगु सालीकय् तोडफोड याः वइ धकाः प्रहरी हे पाः तयाः सुरक्षा यानाच्वंगु दु । सरकारं हे खटे यानातःपिं सुरक्षुकर्मीत खः थुपिं । थ्व प्रहरीतय्सं अज्याःगु सालीकय् सुयातं थीके तकं बी मखु । थज्याःगु सालीकय् थौं न्ह्याम्हं वनाः रंगरोगन हे याये दु धायेबलय् थ्व ला अचम्म हे जुल । पृथ्वीनारायण शाहया सालीक तोडफोड याः वंसा तुरुन्त हे ज्वनीगु खः । तर वहे सालीकय् रंग पानाः रंगीचंगी याःगुलिं धाःसा सुनां नं छुं मधाः । खुरुक्क याःयाः थे याका तल । याने कि पृथ्वीनारायण शाहया सालीकय् रंगरोगन याः वंगु चाहिं थ्व सरकारयात नं तसकं यःगु हे जुयाच्वन जुइ । मखुसा सालीकय् थिउ वनीपिंत ज्वनेगु अले वहे सालीकय् रंगरोगन याःवंपिंत मज्वनेगु गज्याःगु नीति खः ? हानं मेगु छता खँ धायेबलय् सालीक धइगु थथे ह्याउँक वाउँक रंग पानाः तया तइगु नं मखु । पिनें वईपं मनूतय्सं स्वयेबलय् थ्व ला सरकारं हे पाका तःगु धकाः च्वनी । उमिसं ला नेपाःया सरकार क्या बेवकुल खिनं सालीकय् ला रंग पाका तईपं धकाः थुइका वनेफु । सरकारया सम्बन्धित निकाय वनाः तुरुन्त हे अज्याःगु रंग हुया छ्वयेगु व मफुसा सालीक लिकया छ्वयेगु ज्या यायेमाःगु दु । - विश्वभू शाक्य ओमबाहाः, येँ २३ वडा ।",http://www.nepalmandal.com/content/2245.html
नेवाः ऐक्यबद्धता कायम जुइमाः ,"Posted on Sun Jun 7, 2009  5:35 pm NST",झी नेवाःतय्सं याःगु नेपालमण्डल बन्द तसकं ताःलाःगुलिं नेवाःतय्गु शक्ति बल्लाः धकाः क्यना बिउगु दु । दकलय् ला फुक्क हे पार्टीयापिं नेवाःत थौं नेवाः स्वायत्त राज्य माग यायेत छथाय् च्वनाः ऐक्यवद्धता ब्वया बिउगु हे दकलय् बांलाःगु उपलब्धी जुया बिउगु दु । थ्व एकता झीगु उद्देश्य पूरा मजूतले कायम हे जुयाच्वने माःगु दु ।,http://www.nepalmandal.com/content/1898.html
नायःतय्गु असक्षमता ,"Posted on Mon Jun 22, 2009  7:26 pm NST","दकलय् जेठाम्ह स्वयम्भूया ज्ञानमाला भजन खलकय् अप्वया वनाच्वंगु बेथिति निम्ह दाजुकिजाया मनपरि बारे आपालं खँ ब्वनाच्वना । तर लिसः बीमाःम्ह मनूयाके आँट मदयाः खः ला थौं तक छगू हे न्ह्यसःया प्रस्ट लिसः ब्वने मदुनि । थुज्वःगु हे बेथिति व मनपरि जुयाच्वंगु मेगु भजन खलःया नां अन्नपूर्ण ज्ञानमाला नं खः । थुकिया विधिपूर्वक सदस्य गुलि दयेकल खलःया नियम वा ल्यज्या यायेगु विधान छु दु धइगु खँ स्वयं थुकिया पदाधिकारी थःपिंसं हे मसिउ । थुज्वःगु हे मनपरितन्त्रया शिकार जूगु मेगु संस्थाया नां खः उदाय् समाज । छम्ह सह्दयीम्ह दातां भिंगु ज्या याःम्हेसित दँय्दसं निइन्याद्वः साइदां व हनापौ बीगु इच्छा जाहेर यानाः स्वंगू लाख दां उदाय् समाजया खाताय् जम्मा याना बिउगु स्वदँ दयेधुंकल । तर आःयाम्ह नायः नं थुगु मुद्दति खाताया ब्याज आर्जन यायेगु सिबे दँमुज्या यानाः ल्वःम्ह व्यक्तियात सिरपाः बीकेगु पाखे भ्याः हे मन मबिउ । आखिर बाधा छु व खँ समाजया दुजःतसें नं मसिउ । - उपासक उदास, येँ ।",http://www.nepalmandal.com/content/2246.html
क्रान्तिया भविष्य ,"Posted on Mon Jun 8, 2009  6:49 pm NST",अय् नेता भाजुपिं छिमिसं आः तकनं मचाःनि ला ल्वाना ख्याना हालां जक देशय् शान्ति वइगु खः ला सकलें मिले जुयाः छप्पँ जुयाः छाय् ज्या याये मफुगु थःत मंत कि कवाफय् क्वँय् जुइगु छाय् त्वःते मफुगु पूँजीवाद साम्यवाद न्हयागु धाःसां जनवाद हे खःनि न्ह्यःनें ज्वंसां लिउनें ज्वंसा वहे न्हाय् ज्वनेगु ला खः नि सिद्धान्तया नामय् इज्जतया नामय् थन छाय् ल्वापु सकलें छखलः जुयाः ज्या थन छाय् याये मफुगु लोकतन्त्रं हइ धाःगु शान्तिया आशा आः सीःन नेपाःमितय् प्रतिक्षाया सिमा याकनं पुला वनी न तं ग्वारा ग्वारा मुंकाः म्वानाच्वनेगु ई आः फइन सह यानाः पियाच्वनेगु क्षँमताया ई आः सीन आशा बियाः आश्वासन ज्वंकाः यक्व ध्वं लायेधुंकल जनताया छ्यनय् मुस्या सियाः मोज याना हे च्वन जनताया छेँय् जाकि मदु लः मदु सुयां वास्ता मदु जनतां जक अज्याःपिं नेतातय्त वास्ता यायेमाःगु छु दु आः वइगु क्रान्ति जुइ नेतातय्त सफाया यायेगु छम्ह छम्ह ल्ययाः त्वाकलय् तयाः चदंक पालेगु अनित्य अत्याचार अन्याय दक्व न्हंकेगु सत्यम् शिवम् सुन्दरम्या पलिस्था यायेगु,http://www.nepalmandal.com/content/1922.html
नेपाः खत्तम जुल ,"Posted on Mon Jun 8, 2009  6:52 pm NST",आः ला देशय् छु जुयाच्वन धकाः खँ ल्हायेगु हे बेकार जुइधुंकल थें च्वं । छाय्धाःसां देशय् सुख शान्तिया जः पिहां वइगु छुं हे आधार मदु । न्ह्याम्ह मनूयाके न्यंसां वं धाइ नेपाः ला खत्तम हे जुइधुंकल । नेतातय्गु कारणं यानाः जनतायाके थज्याःगु असन्तोष पिहां वःगु खः धाःसां छुं मपाः । थौं ला नेपाः खत्तम जुल धकाः सकलें जानाः ज्या यायेमाःगु खः । तर नेतात धाःसा अझ नं ज्या फुक्क ध्वाक्वय् वांछ्वयाः सु सु मन्त्री जुइगु धकाः निं ब्वाँय् जुयाच्वंगु दु । थ्व नेतात ला न्ह्याम्ह हे मन्त्री जूसां देशयात गतिलाकेगु ज्या याईपं ला ख हे मखु । नेपाली जनतायात ला न्ह्याम्ह मन्त्री जूसां कागलाई बेल पाकेर हर्ष नि विस्मात धाः थें जक खः । नेतात सुं नं मन्त्री जुल धकाः आः नेपाली जनतां वास्ता यायेगु हे बन्द याना बीधुंकल । तर नं नेतात धाःसा उकी हे रमाइलो यानाच्वंगु दु । नेतातय्गु हे पह खनाः नेपाःमित धमाधम देश त्वःताः पिहां वनाच्वंगु दु । मेपिनिगु ला छु खँ वहे नेतातय् काय् म्ह्यायपिं तकं आः नेपाःया भविष्य मदु धाधां नेपाः त्वःताः विदेश वनाच्वंगु दु ।,http://www.nepalmandal.com/content/1923.html
बन्दं स्यना बिउगु पाठ ,"Posted on Wed Jun 10, 2009  5:21 pm NST",जेठ १८ गते जूगु 'नेपालमण्डल' बन्दया भव्य सफलतापाखें झी सकल नेवाःतसें सयेका कायेमाःगु पाठ थुकथं दु : १. दक्व राजनीतिक पार्टीइ सनाच्वंपिं नेवाः नेतातय्सं पार्टी भक्तिया नामय् ब्रम्हूतय्गु च्यः जक जुयाच्वनेगु ई आः मखय् धुंकल । २. नेवाःतय्गु न्यायिक हक अधिकार व झीगु जातीय भाषिक अले सांस्कृतिक पहिचानयात म्वाका तयेगु मंकाः सवालया न्ह्यःने झी थःथःगु राजनीतिक विचारधारा व आस्थाया छुं हे मू मदु । ३. निसःदँ सिबें अप्वः ई न्ह्यः झीगु नेवाः राज्य पृथ्वीनारायण शाहया ल्हातिइ लाः वंगुया लिउने दुगु झी नेवाःतय्गु हे कमजोरी व द्वपंत छु छु खः उकियात छकः बांलाक दुवाला स्वयेमाःगु दु । ४. झी नेतात व सकल नेवाः समुदाय छधी छप्पँ जुल धाःसा नेवाः स्वशासनया झीगु म्हगस पूवंकेगु सामर्थ्य झीके दु ।,http://www.nepalmandal.com/content/1968.html
बांलाःगु ज्याझ्वः ताःलायेमा ,"Posted on Wed Jun 10, 2009  5:22 pm NST",ज्ञानमाला भजन खलःत मध्यय् दकलय् थकाली ज्ञानमाला भजन खलः स्वयम्भु खः । राणा कालंनिसें बुद्धयागु ज्ञान गुणं जाःगु भजन हालाः न्यंका वयाच्वंगु खलः खः । थ्व हे ज्ञानमाला भजन गुलि पुस्ता हालेधुंकल जुइ । लिपा जुया वःलिसे यक्व भजन दयावल । नां फरक फरक जूसां ज्ञानमाला धइगु खँग्वः ला स्वाकातःगु दु । थथे हे छगू संस्था खः राष्ट्रिय ज्ञानमाला भजन । थुगु संस्थापाखें न्ह्याकूगु लय्लय् पितं हाःवनेगु व न्यंकः वनेगु झ्वलय् जेष्ठ महिनाय् गुल्मीइ वनेत्यंगु दु थ्व तसकं पाय्छिगु ज्याझ्व: खः । थौंकन्हय् न्ह्याथाय् स्वःसां हिंसा अशान्ति व लुटपाट जुयाच्वंगु इलय् ज्ञानमाला भजन न्यनाः ज्ञानगुण थुइकाः देशय् शान्ति जुइमा धकाः कामना यानाः राष्ट्रिय ज्ञानमाला भजनया ज्याझ्व: ताःलायेमा धकाः कामना याना ।,http://www.nepalmandal.com/content/1969.html
खबरदार ! ,"Posted on Wed Jun 10, 2009  5:26 pm NST",छिगु सन्ध्या टाइम्स न्हिपौलय् आः खड्ग ओली नं छम्ह सभासदयात राजीनामा याकाः सभासद् जू वनीगु धाःगु समाचार ब्वने खन । माधव नेपाल सभासद् जूगु ला छम्ह नेवाः सभासदयात राजीनामा बीकाः वःगु खः । आः खड्ग ओली नं छम्ह नेवाः हे सभासदयात राजीनामा बीकाः वनीगु सम्भवना दु । खबरदार नेवाः सभासदयात राजीनामा याके दइ मखु ।,http://www.nepalmandal.com/content/1970.html
साधारण सभा जुइगु हं ,"Posted on Thu Jun 11, 2009  7:16 pm NST",भचा लिपा हे लाःसां थ्वहे जेठ ३० गते शनिवाः कुन्हु ज्ञानमाला भजन खलः स्वयम्भुया साधारण सभा धकाः भजन सतलय् सुचं ब्वने दयाः मन लय्ताः । िजं थःगु बिचाःत ुसन्ध्या टाइम्सुय् जक प्वंकाच्वनागु आः दक्वं धर्म पासापिनि न्ह्यःने प्वंके खनीगु जूगुिलं अले सकल आजीवन जःिपं थ्व दिनय् १ बजे ठीक इलय् थ्यंकःझायाः साधारण सभा झःझः धायेक पूवंकादीत इनाप यानाच्वना । थ्वहे ¤वलय् ज्ञानमाला भजन स्वयम्भुया दांभरी गौतम राजकर्णिकार याके थ्व पालय् छाय् ढिला जूगु धकाः न्ह्यसः तयाबलय् वय्कलं छम्ह निम्ह मनूपाखें कालबिल बाँकी दनिगु धाःगुिलं न्ह्याम्ह हे धर्म पासा जूसां दांभरीयात ग्वाहालि यायेत इनाप यानाच्वना । थ्व जुल साधारणसभाया खँ आः जिगु थःगु खँ प्वंकाच्वना । िजं स्वयम्भु ज्ञानमाला भजन २०४५ सालंनिसें हालेगु यानागु आः तकया दुने प्यम्ह नायःत हिलेधुंकल । िजं दकलय् न्हापां भजन सतलय् Ïयतू वनाबलय् अप्वः धइथें बाया पासािपं जक । वय्कःिपं गबलें गबलें छेँय् झायादीगुिलं जितः म्हसिउ अथे जूसां भजन हालेत बः बियादीिपं पन्ना- काजी शाक्य व पुण्य शाक्य खः । वय्कःिपंसं आःतक नं भजनय् उलि हे सेवा यानाच्वंगु दनि । वय्कःिपं नायः व उपाध्यक्ष जूबलय् जि नं दुजः तक जुइ दुगु तःधंगु भाग्य खः । अय् जुयाः जुइ अज्ञानीवस छम्ह निम्ह धर्म पासािपंसं थः दुजःबलय् छुं यायेम्वाः ला धकाः न्ह्यसः तइगु । िजं भजनय् च्वनेधुंकाः तिनि वय्कःिपं भजनय् झाःगुिलं न्हापां छु छु जुल धइगु मसिल जुइ । िजं स्वयेबलय् ज्ञानमाला भजनया सेवा यायेत दुजः जूबलय् जक मखु न्ह्याबलें याःसां जिउ ।,http://www.nepalmandal.com/content/2008.html
न्हिपौयात सुझाव नेवाः एफएम गुजागु ,"Posted on Thu Jun 11, 2009  7:15 pm NST",झीगु छगू जक गंसि व चसिचाम्ह न्हिपौ ब्वलनेमा स्वये जीमा धकाः िभंतुनािपं मध्यय् जििपं नं खः । उिकं छु साउति न्ह्यब्वये त्यना । शुक्रवाः मचा तँसापौयात भतिचा तःजि याये मालावल । दँ दँनिसें वहे वहे पहःया बाखंचा व स्वताजि कासा न्ह्यानाच्वन । न्हापासा च्यान्हुइ वा बाःछिइ छकः ब्वने दइगु झीगु म्येचाः/सफू बारे म्हसीका ताः इलंनिसें दिनाच्वन । छाय् न्हूगु सफू वा म्येचाः हे पिदंगु जकं मसियाः ला ८० दँ पुले धंकूपिनि अनुभवया खँ बाखं नियमित मजू । थुकिया छ्यं ुजिमि बाज्यां॥? छाय् 'जिमि अजा अिजं कंगु…?' धायेमाःगु मखुला नेपालभाषा आकादिमं न्ह्याकल धाःगु नेवाः एफएम बारे पूवंक ज्या¤वः मसिल । गुगु इलय् छु छु कार्यक्रम धइगु सीके दइला मचािपंत नं दुथ्याकीगु ज्या¤वः दयेकेमाः थें च्वं ।,http://www.nepalmandal.com/content/2007.html
नेपाः पार्टीयात इनाप ,"Posted on Fri Jun 12, 2009  5:52 pm NST",छिगु लोकंह्वाःगु स्तम्भ 'जिगु नं धायेगु दु' मार्फत नेपाः राष्ट्रिय पार्टीया ध्यानाकर्षण यानाच्वना । नेपाली कांग्रेसया वयोवृद्ध नेता सभापति गिरिजाप्रसाद कोइरालाजुया विशेष अनुग्रहलं प्रम जुइत ताःलानादीम्ह नेकपा एमालेया थाकुलि नेता श्री माधवकुमार नेपाल जनतापाखें तिरष्कृत जनसमर्थन मदुम्ह यात समर्थन यायेत ने.रा.पा.यात नं मेमेगु दलतय्त ह्ययेकू थें छु छु बी धकाः बाचा याःगु दु । 'नेपाल' यात समर्थन यायेगु खँय् ने.रा.पा. पाखें गज्याःगु माग न्ह्यब्वःगु खः एमाले पाटीं छु छु बी धकाः बाचा याःगु खः मौखिक वा लिखित छु खः जनताया न्ह्यःने ननां तयेत इनाप दु । माओवादी नेता का. प्रचण्डया विश्लेषण व सार्वजनिक व सार्वजनीन सरोकारया धापू कथं कतांमरि चम्चागिरी सरकारयात समर्थन व विश्वास बी न्ह्यः मतदाता जनताया न्ह्यःने छगू वचन न्ह्यब्वयेगु धृष्टता तक नं मयासे 'सबैलाई चेतना भया' धइगु अभिव्यक्ति सार्वजनिक याये थें तायेकाः समर्थन व विश्वास बिउगु खःसा छुं धायेथाय् मदु । मखु सदनय् समानुपातिक सदस्यया हैसियत बीत जनतां थःगु अमुल्य ई व भोट बिउगु खःसा जनताया राय छु खः धकाः छक्वः बुझे यायेगु आवश्यकता मदुला ? पटक पटक आश्वासन व विश्वासयात त्वाःथलेगु व जनतायात लखय् मिखा कंकेफुम्ह ध्वंचा सिबें छट्टुम्ह गिरिजाया धालखँय् ब्वां जुइगु पाय्छि मखु । जेष्ठ ९ गते बिउगु गिरिजाया अभिव्यक्ति 'माओवादी पासापिंसं छु धाःगु खः जिं ला छुं नं मथू' गुलि कपटपूर्ण व निरीहपूर्ण खः धइगु खँ ताःहाकःगु वहस याना च्वनेमाःगु खँ मखु । थुलि कुहां वयाः खँ तयेफुम्ह व्यक्तिया आश्वासन व विश्वास लिउलिउ वनाः ने.रा.पां. छु यायेत स्वःगु खः छुं हे सीके मफुत ।,http://www.nepalmandal.com/content/2043.html
पौ च्वमिया छगू हे खँ ,"Posted on Fri Jun 12, 2009  5:54 pm NST",छिकपिनिगु न्हिपौ 'सन्ध्या टाइम्स' य् थौंकन्हय् छम्ह न्हूम्ह पौ च्वमि पिलू वयाच्वंगु दु । वय्कः खः भाजु कृष्णमान डंगोल । वय्कःया पौ नियमित रुपं ब्वने दुगुलिं वय्कःया निरन्तरताया लागिं वय्कःयात सुभाय् बीमाः । तर वय्कलं धाःसा न्ह्याबलें वहे ज्ञानमालाया बारे जक च्वयादीगु खनेदु । जिपिं ज्ञानमालाया बारे छुं सिउपिं व सरोकार दुपिं नं मखु । तर न्ह्याबलें वय्कःया वहे बारेयागु जक खँ ब्वनेबलय् कपाः स्याः । वय्कलं मेमेगु विषयया बारे नं च्वयादीसा ब्वनीपिंत नं न्ह्यइपुइ अले उकिया साथसाथय् वय्कःया बिचाः नं विकास जुया वनी धकाः थ्व छगू सुझाव बियाच्वना । सुभाय् ।,http://www.nepalmandal.com/content/2044.html
थुखे छक्वः ध्यान तयेमाल ,"Posted on Sun May 31, 2009  7:14 pm NST",थौंकन्हय् स्वयम्भु तँ गयेगु बछि थ्यनी थें च्वंकाः अनयागु त्वाथः स्यंकाः हानं मेकथं दयेकेत्यंगुिलं आः दयेकेबलय् त्वाथःया जवंखवंया थाय् खालीगु दनिगुिलं आः स्वयां तब्या यानाः दयेकेगु यात धाःसा गुंलां स्वयम्भु द्यइके वईपंत सुविधा जुइ ला धइगु मति तयाः त्वाथः दयेकाच्वनादीिपं सम्बन्धित महानुभाविपंत इनाप यानाच्वना । अले हानं छक्वः लिसा कयाः च्वयाच्वना बँ पुनाः मुनीगु फोहोर च्याकेगु यानाच्वंगु ज्यायात रोके याये माल थुकियागु कुं द्यइके वईपंत तसकं हे सास्ती जुयाच्वंगु दु ।,http://www.nepalmandal.com/content/1753.html
एमाले बलीया दुगुचा ? ,"Posted on Mon Jun 1, 2009  4:02 pm NST","सम्पादकजु, 'बलीका बकरा' । थ्व मधेशी खँग्वः खःसां झीगु नेपालभाषां 'बली' बीत तयातःम्ह दुगु धाःगु खः । अथे धयागु सुं द्यःया न्ह्यःने पालेत वा स्यायेत तयातःम्ह दुगुचा । आः थ्व थौंकन्हय् नेपाःया राजनीतिक ख्यलय् नेपाली कंगे्रसं नेकपा एमाले यात बलीयाम्ह दुगुचा दयेकेत तयार यानाच्वंगु खनासा एमाले थःपिं नं न्हिलाः न्हिलाः दुगु जुइत तयार । स्वयादिसँ थौंया नेपाःया परिस्थिति । माओवादीं राजिनामा बीवं जनतायात बेवकुफ यायेत खप्पिसिपं थः प्रधानमन्त्री जुइया निंतिं थवंथः हे तुति साला जुईपं कांग्रेसया नेतात थौं याउँक एमालेयात सत्ताय् थ्यंकेया निंतिं ब्वाँय् जुयाच्वन । जनमतयात तकं हाकुतिनाः प्रधानमन्त्रीया निंतिं सविधानसभाय् निगू निगू थासं चनावय् बूम्ह माधव कुमार नेपालयात च्वछाया जुल । नेपाली कांगे्रसं बांलाक वाःचाः नेकपा माओवादी बिना सरकार न्ह्याके फइ मखु । वंगु संविधानसभां दकलय् तःधंगु राजनीतिक पार्टी कथं जनतां ल्यःगु धइगु ला माओवादीया खः । उकिं जनताया म्यान्डेट माओवादीयाके जक दु । थ्व फुक्कं खँ नेपाली कंगे्रसया नेतातय्सं बांलाक वाःचाः । प्रचण्डया सरकारं बांलाक ज्या यानाः सफल जुइगु धयागु कंगे्रस व एमालेया निंतिं थःपिं असफल जुइगु खः । उकिं न्ह्यागु दाउपेच यानाःसां माओवादीयात असफल यायेगु लागिं सत्ता साझेदार एमालेपाखें कंगे्रसं थःगु स्वार्थ पूवंकल । अर्थात प्रधानमन्त्री प्रचण्डया सरकारं राजिनामा बीकेत सफल जुल । प्रधानमन्त्रीयाग राजिनामां पिने कंगे्रस खुशी जूसां दुने धाःसा लय्तायाच्वंगु मदु । छाय्धाःसां ईखय् विष नयाः जक एमालेयात सरकार त्वःतेमाःगु खः । याउँक माओवादी विरुद्ध एमालेयात न्ह्यःने थना बिल । थुलि याये दुगुलिं पिने खने दयेक लय्तायाच्वंगु खः एमाले नं दुगु जुइ दयाः लय्ताः । एमालें सरकार या:गु नेतृत्व कंगे्रसं छाय् थःत बिल धकाः बिचाः तकं याःगु खने मदु । ल्वःमंकल कंगे्रस धईपं गुलि बदमास । २०५१/५२ सालपाखें श्रद्धेय नेता मनमोहन अधिकारीया नेतृत्वय् न्ह्यानाच्वंगु सफल सरकारयात क्वःथला बिल । विरामी जुयाः अस्पतालया खाताय् ग्वारातुलाच्वंम्हेसित तकं कंगे्रसं मत्वःतू । हानं नेपाली कंगे्रस सत्ता बिना च्वनेगु धइगु लः मदगु पुखुली च्वनाच्वंिपं न्या थें खः । गिरिजाप्रसादं राजिनामा बी धुंकाः तकं प्यला प्यला तक सत्ताय् प्यपुनाच्वंगु मखाः  अज्याःपिं सत्तालोभीतय्गु ग्वाहालिइ सरकार-यागु नेतृत्व कायेगु धइगु एमाले थः 'बलीया बकरा' जूवनेत्यंगु जक मखा ? - काजी शाक्य, असं, येँ ।",http://www.nepalmandal.com/content/1771.html
आः छाय् भोट कुर्केगु ,"Posted on Tue Jun 2, 2009  5:11 pm NST","सम्पादकजु, संविधानसभाया चुनाव क्वचाल संविधान च्वयेगु ज्या न्ह्यात । उगु इलय् संविधानसभाया चुनाव जुइ ला धइगु विषयय् तःधंगु राजनीतिक वहस जुल । आखिर संविधानसभाया चुनाव शान्तिपूर्णनक्सां क्वचाल । सम्पूर्ण देशवासीतय्गु मिहेनत व उत्साहया फल धइगु जनतां थुइकल । तर थौंया राजनीतिक पहः स्वयेबलय् चुनावय् भोट कुर्काः मनू ल्ययेगु धइगु नं अःखः थें जुल । स्वयादिसँ थौं नेपाःया प्रधानमन्त्री जुयाच्वंम्ह मनू संविधानसभाया चुनावय् निगू निगू थासं बूम्ह खः । गज्याःगु खँ स्वयेमाःगु थ्व अय्नं नापं चुनावय् भोट कुर्कः वईपं म्हो जुइधुंकल । थज्याःगु पहलं देय्या सत्ता न्ह्याना वनीगु खःसा छाय् अर्बौं फुकाः चुनाव यायेमाःगु जनतां भोट कुर्के हे माः धइगु छुं दनि ला कुर्के हे म्वाःल नि । जनतां कुर्कीगु भोटया छुं महत्व दनि ला निगू निगू थासं चुनाव बूम्ह मनू प्रधानमन्त्री व मेपिं चुनावय् बूपिं मन्त्री जुइगु खःसा जनतां छाय् भोट कुर्के माःगु थौंया थ्व फुक्कं चुनावया विकृति एमाले पार्टीपाखें वःगु धायेमाः । उकुन्हुया चुनावय् उपप्रधानमन्त्री जूम्ह वामदेव गौतम बर्दियां चुनाव बूम्ह अष्टलक्ष्मी शाक्य येँय् चुनाव बूम्ह खः । थ्व गुलि तक ल्वः २०५४ सालपाखे स्थानीय निकायलय् नं अथे हे चुनावय् बूपिं वडा अध्यक्षिपंत कामपा बोर्डय् नियुक्त याःगु खः । एमाले पाखें थज्याःपिं हे बूपिंत जक नियुक्त यायेगु खःसा जनतां भोट कुर्केगुया छुं अर्थ दनि ला ?",http://www.nepalmandal.com/content/1792.html
बन्द धुंकाःया ज्याझ्वः छु ,"Posted on Thu Jun 4, 2009  5:51 pm NST",वंगु जेठ १८ गते जूगु अभूतपूर्व व ऐतिहासिक रुपं सफल नेपालमण्डल बन्द धुंकाः नेवाः स्वायत्त राज्य मंकाः संघर्ष समिितं न्हूगु छुं ज्याझ्वः पित बीगु ग्वसाः यानाच्वंगु दु कि मदु मदुसा याकनं पित बीगु ग्वसाः ग्वयेमाल छाय्धाःसां नेवाःत न्हापा लिपा स्वयां गाक्कं यक्व दना वःगु दु । थ्व दना वःिपं नेवाःतय्त थ्यनेगु ज्या मयायेत समितिया सकलसित इनाप । अले ज्याझ्वः भचा लिपा वल धकाः मद्यनेत नं सकल नेपालमण्डल लागाया नेवाःतय्त इनाप ।,http://www.nepalmandal.com/content/1845.html
हिन्दी भजन हे छाय् ,"Posted on Thu Jun 4, 2009  5:50 pm NST",सम्पादकजु थौंकन्हय् नेपाःयात हाकनं हिन्दू राज्य यायेमाः धकाः हाला जूिपं व थःिपंत हिन्दूवादी धया च्वंिपंसं नेपाःयात हिन्दू राज्य यायेमाः धयाच्वंगु खः ला वा हिन्दूस्तानया राज्य जुइमाः धयाच्वंगु खः भचा थुइके थाकुयाच्वन । नेपाःया राजधानी येँ देय्या नुगः खः हनुमानध्वाखा लाय्कू । थ्वहे हनुमानध्वाखा लाय्कू नापं दुगु छगू प्रसिद्ध देगः खः मखं महाद्यः । गुगु सानो पशुपति महिन्द्रेश्वर आदि नामं नं चर्चित जू । िजं नं न्ह्याबलंे सुथय् बहनी अनं जुइगु इलय् श्रद्धां छ्यं क्वछुकाः द्यः दर्शन यायेगु याना । तर जि अन थ्यनीबलय् धाःसा जितः नेपाः दुने मखु हिन्दूस्तानया छगू प्रान्तया छगः देगलय् थ्यंगु थंे ताइ । छाय्धाःसां अन न्ह्याबलें हे ततसकं हिन्दी भाय्या भजन म्ये हायेका तइ । जब जब अन ततःसकं हिन्दी भजन हायेका तइ जितः देगलय् थहां मवनेत नुगलं घ्वात्तु घ्वाइ । थथे यक्व हे देगलय् जुयाच्वंगु दु । थ्व ला छगू जक दसु खः । छु झीगु थःगु हे नेवाः भासं हालातःगु भजन म्येत मदुगु जकं खःला हिन्दी भाय्यात नेपाःया भाय् हे मखु धायेगु नं पाय्छि पक्कां हे मखु । तराईपाखे हिन्दी भजन हायेका तःसा उलि अजूचाये माःगु छुं खँ मदु । तर येँ दुने नं थथे हिन्दी भजन हे ला स्थानीय भाय् नेवाः भासं ला महायेकल म्वाःल । नेपाली भजन ला हायेकेगु याये माःगु खः नि । छु थन नेपाली भजन हालीपिनिगु कमी दु ला कि नेपाली भजनत दु धइगु मसिउगु खः यदि आम्कन नेपाली भजनया म्येचाः सीडीत मदुगु खःसा धयादिसँ िजं हे छचाः निचाः हया बी । अझ बहनी आम्कन भजन छंँेय् हे भजनत हालेगु याः । व हे भजन जक रेकर्ड यानाः हायेका बिउसां जिउ । थथे जुल धाःसा भजन हालीिपं पासािपंत प्रोत्साहन नं जू वनी । हिन्दी भजन हायकॆ हे मजिउगु ला मखु तर थःगु मौलिक भाय्यात ल्वःमंके नं मजिल नि मखुला कि थथे हिन्दू द्यःया देगःपितं हिन्दी म्ये हायेकाः हिन्दुत्वया नामय् देय्यात हे हिन्दुस्तानीकरण यायेगु,http://www.nepalmandal.com/content/1844.html
सक्रिय जुइत इनाप ,"Posted on Tue Jun 2, 2009  5:15 pm NST",ज्ञानमाला भजन स्वयम्भुया सः सिउपिं धर्म पासापिं नापं पुलांम्ह नायः एवं जिमि भजन गुरु पन्नाकाजी शाक्यजु छिकिपंत जिगु दुनुगलंनिसें छुं खँ धायेमास्ते वःगुलिं थ्व पौ च्वयाच्वना । छिं जितः भजन सतलय् फ्यतुकाः जितः भजन स्यनादीगु खः । जिं छिगुपाखें गुलि भजन हाले सयेका । अझ यक्वं सयेके मानिगु दनि । तर थौंकन्हय् भजनय् छिगु पलाः लिलिचिउगु थें जिं तायेका । छितः छु खँय् चित्त बुझे मजुल खः सुनां छितः नुगः स्याक्क जकं छुं धाल लाकि लाःछि छिं धाःगु छुं खँयात सुनां वास्ता इस्ता जकं मयात लाकि छि ला थौंकन्हय् भजनया सल्लाहकार नं खः । न्हापा छिं ज्ञानमाला भजनय् गुलि लय नं चिनादी । आः वयाः निदँमछि दयेधुंकल न्हूगु लय दुगु भजन न्यनेमखंगु । जिमिगु इच्छा व मनयागु खँ थुइकाः न्हापा न्हापा थें हानं भजनय् सक्रिय जुयाः जिमित भिंगु व बांलाःगु लँपु क्यनादी धइगु भलसा कासें छितः हानं सक्रिय जुयादी माल धकाः इनाप यानाच्वना ।,http://www.nepalmandal.com/content/1793.html
प्रधानमन्त्री द्यनीगु खाता ,"Posted on Wed Jun 3, 2009  7:38 pm NST","सम्पादकजु, संविधानसभाया २२ दलया समर्थनय् जनताया मत मखयां नं बहुसंख्यक जनप्रतिनिधिपिनिगु अग्राधिकारया मतं प्रधानमन्त्री जुयादीम्ह कम्युनिष्ट प्रधानमन्त्री माधव कुमार नेपाल प्रधानमन्त्रीया सरकारी निवास वालुवाटारय् च्वंवनादीबलय् निवर्तमान प्रधानमन्त्री पुष्पकमल दाहाल 'प्रचण्डं' छ्यला वंगु 'खाता'य् द्यने मखु बरु व खातायात प्रम द्यनीगु क्वथां चीकाः उकियात संग्रहालयय् तयेके बीगु खँ संचार माध्यमय् बय्बय् जुयाः पिज्वल । खय्त ला निवर्तमान प्रधानमन्त्री पुष्पकमल दाहाल ुप्रचण्डु छम्ह सर्वहारा नेता जुयां नं प्रधानमन्त्री जुइ धुंकाः थः द्यनेत वालुवाटारय् छगूत्या लाख तूगु खाता न्याके बियाः बुर्जुवा शोखं याना जुल धकाः आलोचित जुयादिल । खाताया खँ वइबलय् मल्लकालया नेवाः राज्यय् जुजु सिद्धि नरिसंह मल्लं छ्यलावंगु ल्वहंया खाता पाप धर्मया बाखं नापं आःतक नं तुसाहिति सुन्दरी चोक चुकय् खुल्ला आकासया क्वय् ब्वयातःगु थौंतक नं दनि । लिपांम्ह शाह जुजु ज्ञानेन्द्र नारायणहिति राजदरवार त्वःते वने माल । थौं वयाः नारायणहिति राजदरवार संग्रहालयय् परिणत जुयाः सर्वसाधारणयात अन दुने स्वः वनेगु अवसर वःगु दु । अन शाह जुज व लानि द्यनीगु खाता नं थौं सर्वसाधारणं स्वये खन । शाह जुजुं दरवार दुने छ्यःगु खाता संग्रहालयय् तयेत जुजु मदुगु दरवार दुगुलिं छुं समस्या मवल याउँसे हे च्वन । तरवर्तमान प्रधानमन्त्रीं निवर्तमान प्रधानमन्त्री छ्यःगु खाता तयेत थाय् गन मालेगु  थ्व प्रश्न ब्वलंगु दु । उगु खाता संग्रहालयय् ब्वयेत कि मखुसा बालुवाटारया प्रम निवासयात नं गणतन्त्र नेपाःया न्हापांम्ह निर्वाचित प्र।म। च्वंगु निवास धकाः संग्रहालय् घोषणा याये माल । कि मखुसा छम्ह सच्चाम्ह कम्युनिष्ट प्रधानमन्त्री धकाः सिद्ध यायेत येँ देशय् थःगु कूल छेँ मखुसां २०४६ सालया राजनीतिक परिवर्तन लिपा येँ देशय् दयेकूगु भव्य महलयात सरकारं स्रंग्रहालय दयेकेत दान बियादी माल । थथे जुल धाःसा कम्युनिष्ट नेतातय् गैर कम्युनिष्ट रहनसहन सर्वसाधारण जनतां स्वयेगु मौका चूलाइ । दसुया लागिं इतिहासविद् डा. डिल्लीरमण रेग्मीं थःगु करोडौंया छेँ सम्पत्ति नापं मवंगु सपुू फुक्कं सरकारयात लःल्हानाः संग्रहालयय् परिणत यानावंगु दु । गुकिया लागिं नेपाःमि जनता वय्कःप्रति नतमस्तक जुयाच्वंगु दु । थुकथं जूसा जनतां धाथें दुनुगलंनिसें क्वखायेगु खादा लःल्हानाः जननेताया रुपय् नुगलय् बासं बियाः तया तइगु जुइ । - ब्रम्हदेव 'प्रदीप', ओकुबहाल, यल-६ ।",http://www.nepalmandal.com/content/1821.html
हाम्वःयात गुँ दयेकाः ,"Posted on Fri Jun 5, 2009  7:55 pm NST",हाम्वःयात गुँ दयेकाः यात मखु ला मोज ! मोज याये धातलें काल मखु ला पोज ! थःपिंसं याःसा संसद पाय्छि जू अवरोध ! मेिपंसं याःसा विरोध गुलि क्वह्यंगु सोच ! क्वँय् मदुगु म्ये चाःहीकाः नगु ध्वाँय् स्व ब्वयेकाः भिंसका जुइत स्वइम्ह सःतूगु छिः ! छिः ! भोज ! धाल न्यना ला तुतांया सिधल हँ ज्या बोर मुलय् तयाः गः कीत खड्ग उत्तम स्रोत ! चिप नयेगु आदत हतिपत्तिं गय् तनी माम मियाः च्यः च्वनेगु सिकाः जक तनी लोभ ! - शान्तरत्न शाक्य लगं ।,http://www.nepalmandal.com/content/1856.html
स्वयम्भुया शान्तिपुर ,"Posted on Fri Jun 5, 2009  7:56 pm NST","सम्पादकजु, जिं मचाबलय् न्यनातयागु स्वयम्भु द्यःयाथाय् च्वंगु शान्तिपुरय् न्हय्बः ताः चायेकाः पुजा यायेमाः धाःगु । व नं तसकं पुजा बल्लाःम्ह व तन्त्र मन्त्र सःम्ह गुरुजुपिं जक पुजा याःवने फइ धाःगु । आः ला जि मचां ल्याय्म्ह जुयाः नं आः ला बुरा नं जुल । थौंकन्हय् ला न्हय्बः ताः ला मखु स्वबः ताः तक चायेकाः पुजा याःवने फु धाःगु । थ्व ला हल्ला व न्यनातयागु खँ जक खः । जिं स्वयम्भु वनेगु बानी यानागु नीदँ मल्याक दयेधुंकलं नं सुनानं थुकिया बारे बांलाक लिसः बी मफु अन गुम्ह द्यः दु छु छु दु धइगु खँय् अथे जुयाः जिं नापं सकल भक्तजनिपंत सीके बीगु लागिं बज्राचार्य गुरुजुपिं व विद्वान व पुलांपिं सःसिउपिंके थ्व हे 'सन्ध्या टाइम्स' पत्रिकाय् शान्तिपुरया बारे च्वसुत च्वयादीत इनाप यानाच्वना । - कृष्णमान डंगोल, मखंगल्ली तुन्छे बहाः येँ ।",http://www.nepalmandal.com/content/1857.html
नेवाः विरोधीतय्त ब्वलासायेमाः ,"Posted on Sun Jun 7, 2009  5:34 pm NST","सम्पादकजु, वंगु जेठ १८ गते कुन्हु नेवाः स्वायत्त राज्य मंकाः संघर्ष समितिया ग्वसालय् जूगु नेपालमण्डल बन्द सकल नेवाःतय्गु कुतलं ताः हे लाःवंगु दु । थ्व फुक्कं ग्वसाः खलःया लिसें सकल नेवाःतय्गु कुतलं खः । गुगु बन्द मनूतय्सं बिचाः हे मयाःकथं जूवना बिउगुलिं यानाः छगू कथं ऐतिहासिक बन्द धाःसां पाइ मखु । थुगु बन्दं नेवाःत मदंतले दनी मखु दन धाःसा बांमलाक हे दनी धइगु दसि क्यंगु दुसा नेवाः विरोधीतय्त छुमां नं बिउगु दु । उकिसनं आपाः नेवाःतय्सं छपाँय् छधी जुयाः ऐक्यवद्धता क्यँसें ब्वति कयाः थुगु बन्द ताः लाःवंगु खः । उकिं दकलय् न्हापां ग्वसाः खलः व सकल नेवाःतय्त सुभाय् बियाच्वना । थुकथं हे झी नेवाःत मालीगु इलय् कुहाँ बयाबिल धाःसा पक्कां नं झीसं थःगु अधिकार स्वायत्त राज्य काये फइ धइगु भलसा कयाच्वना । तर छम्ह निम्ह नय्क्वाझंगः वा वपाखें कुसां कुया जुईपं व नेवाः जुयाः नं नेवाः विरोधी नेवाःत दःसा छुं पाइ मखु । बरु अज्याःपिंनाप होशियार जुयाः च्वंच्वनेमाःगु दु । उकुन्हु हे बन्द याकेगु झ्वलय् कुलेश्वरय् गुगु नेवाः विरोधी छथ्वः कुतत्वतय्सं आकाझाकां सांघातिक हमला याः वल व तसकं दुःखया खँ खः । उमिगु कय्ता मदुगु ज्यायात थुगु पौपाखें विरोध प्वंकाच्वना । बरु अज्याःपिं कुतत्वतय्त मंकाः संघर्ष समितिइ दुथ्यानाच्वंगु खलः पुचःतय्सं व झी नेवाःतय्सं गबलें हे सह यानाच्वने मजिउ । थुकिया ब्वलासायाः अज्याःपिंत मात्तु मालाःसां साये हे माः । छाय्धाःसा झी नेवाःतय्गु निंतिं क्षरापति ल्वय् सिबें नं ग्यानापुपिं खः । थज्याःपिं दयाच्वंत्तले झीत न्ह्याबलें पंगःत वयां च्वनी । थज्याःगु पंगःतय्त झीसं चीका छ्वये हे माः । थज्याःपिं विरोधीतय्त क्षमा बियाः सुम्क च्वनेगु धइगु हे झीत झीसं हे लाकामं प्यंकाच्वनेगु थें जुइ । फःसा सकल नेवाःतय्गु न्ह्यःने थनाः थुकिया ब्वला साये हे माः ।",http://www.nepalmandal.com/content/1897.html
आः अपमान मयाये ,"Posted on Mon May 25, 2009  5:44 pm NST",एमालेया नेता माधव नेपाल आः न्ह्यागुसां देशया प्रधानमन्त्री जुयादीगु दु । वय्कःया यक्व चर्चा ला न्हापा न्हापा नं जूगु खः तर अबलय् जुइ मफु । आः चािहं थीथी कथंया परिबन्धं यानाः वय्कः देशया प्रधानमन्त्री जुयादीगु दु । ख ला वय्कः निथाय् चुनावय् बूम्ह नं खः नेकपा एमाले या अध्यक्ष नं मखु । तर राष्ट्रिय सहमतिपाखें वय्कः देशया प्रधानमन्त्री जुइधुंकाः वय्कःयात चुनावय् बूम्ह नेता धकाः हेबाय्चबाय् यायेगु पाय्छि मखु थें च्वं । देशया प्रधानमन्त्री धइम्ह सकलें जनताया प्रधानमन्त्री खः । वय्कः आः देशया प्रतिष्ठा नं खः । अज्याःम्ह व्यक्तित्वयात आः अपमान जुइगु छुं नं ज्या यायेगु धइगु राष्ट्रया हे अपमान याये थें जू वनी । अय् जूगुिलं थज्याःगु खँयात झीसं बारम्बार दोहरे तेहरे यानाः वय्कःयात बेइज्जत यायेगु ज्या मयाःसा बांलाइ । बरु प्रधानमन्त्री जुयाः घुस नःसा भ्रष्टाचार याःसा बांमलाःगु ज्या याःसा आलोचना चािहं यायेमाः ।,http://www.nepalmandal.com/content/1645.html
अन्नपूर्ण ज्ञानमाला भजन ,"Posted on Tue May 26, 2009  5:44 pm NST",सम्पादकजु दँय्दसं स्वांयाःपुन्हि महामानव गौतम बुद्धया बुन्हि कुन्हु ज्ञानमाला भजन स्वयम्भुया ब्वनाय् स्वयम्भु भजन सतलय् भजन न्यंकः वइगु अन्नपूर्ण ज्ञानमाला भजन थ्व पालय् नं न्यने दुगुलिं मन साप लय्ताः । वय्कःपिंसं थुलि बांलाक हालादिल कि 'लुँयात खोल तयेम्वाः' धाःथें जुल । न्हापा न्हापा केशरमान दाईपाखें छुं दिनयागु लागिं हार्मोनियम थाकाः जिपिं स्वयम्भूया पासापिं नापनापं भजन हालेधुंगुलिं नं जितः थुलि घट लगे जूगु जुइफु । वय्कःपिंसं हालादीगु पह व स्टाइल हे जितः यः । थथे जुयाः जुइ अप्वःसिगु मन साला काये फुगु । वय्कःपिनिगु भजन न्हियान्हिं झःझः धायेक वने फयेमा धकाः जिगु दुनगलंनिसें कामना यानाच्वना । अले थथे बांबांलाःगु भजन खलःतय्त ब्वनादीपिं ज्ञानमाला भजन खलःया पदाधिकारी धर्म पासापिंत नं सुभाय् देछानाच्वना । नापं लिपा लिपा नं अन्नपूर्ण ज्ञानमाला भजन व सीघः ज्ञानमाला भजन जक मखु मेमेगु भजन खलःतय्त नं ब्वनादीत ज्ञानमाला भजन खलःया नायः भाजु रत्नबहादुर राजकर्णिकार नापं सकल दुजःपिंत दुनुगलं इनाप यानाच्वना ।,http://www.nepalmandal.com/content/1666.html
बौद्ध समाजयात भिंतुना ,"Posted on Thu May 28, 2009  6:18 pm NST",सम्पादकजु शान्ति नायक तथागत बुद्धया विशुद्ध मानवतावादी ज्ञान दर्शनं विश्वन्यंकं हा कयावंगु खँ सुनानं मखु धाये फइ मखु । अथेहे झीगु देय् बुद्धभूमि देय् गन झी जन्म जुइखंगु हे सौभाग्य खः । उकिं झीगु गर्व हे तायेकेमाः । भगवान बुद्धं कनाबिज्याःगु मानवतावादी ज्ञान दर्शनं आः नं गुलिं मनूत ब्यागलं लानाच्वंगु दु । थथे च्वनेमाःगु म्हाइपुगु खँ खः । अथे जूगुलिं उगु ज्ञान दर्शनं झी आः ब्यागलं च्वने मजिल । थ्व खँ वाःचायेकाः उगु ज्ञान दर्शनयात समाजय् इना बीगु यायेमाल । थुगु ताः तयाः बौद्ध ग्रन्थ प्रकाशन याना वनेगु ताः तयाः ख्वप देशय् बौद्ध दर्शन अध्ययन समाज नांगु पुचः नं खने दयेकः वल । थ्व गर्वया खँ खः । ख्वप नगरपालिकाया पुलांम्ह मेयर ज्ञानबहादुर न्याइच्याईया अध्यक्षताय् थुगु पुचः स्वंगु खः । थुगु पुचःया सकल दुजःपिंत झीगु दुनुगलंनिसें भिंतुना दु । साधुवाद दु । भलसा दु छिकिपंसं थुगु भिं ज्याय् छुं स्वार्थया लँय् तमक्यँसे झी व झीगु समाजया बुलुसेच्वंगु सामाजिक संस्कारयात चिकाः उगु ज्ञान दर्शनं धाःथें जीवनय् छ्यला वनेफयेमा नापं छिकपिनिगु पुचःया आज्जु नं अवश्य नं पूवने फयेमा ।,http://www.nepalmandal.com/content/1695.html
माइक्रोतय् फुर्ति ,"Posted on Tue May 26, 2009  5:47 pm NST",च्वमि भाजु नर्मदेश्वर प्रधानं उकुन्हु झी वये वने यायेगु लोकल गाडीतय्सं याइगु मनोमानीयात कयाः च्वयादीगु तसकं मार्मिक जुल । उकुन्हु छक्वः जि नं चाबहिलिं रत्नपार्क वयाच्वनागु माइक्रोबसय् च्वनाः । छगू मिटिंगय् वनेमाःगु । लिबाये नं धुंकल । मोबाइलय् फोन वःगु वलं जुयाच्वन । तर मैतीदेवी पाखे लाःगु सेतो पुलय् गाडी दिकाः ड्राइभर व कन्डक्टर निम्हं गन वं गन वं । उजुंसुजुं उपिं वःगु मदु । बसय् च्वनाच्वंपिं मेपिनि नं गनं वनेगु हथाय्गु ज्या दुगु हे जुइमाः । सकलें हालाच्वन । न मेगु गाडी गयेगु न उकी हे च्वनाच्वनेगु । लिपा ला उपिं छगू पसलं ख्वाट्ट धायेक पिहां वल । छु न्याः वंपिं खः मसिउ । उमिसं यात्रुतय् समस्या यात्रुतय्गु ईयात भचा हे ध्यान बिउगु खने मदु । गनं वनेगु हे खःसां यात्रुतय्त छकः धया थकेमाःगु खः । तर छुंछां मधासे सुरुक्क वंगुलिं अन सकलें तम्वल । वास्तवय् बस माइक्रोबसय् यात्रा यायेबलय् उमिसं थुकथं नं हेला याये यः । यात्रुतय्त गने हे याइगु मखु । छम्ह निम्ह यात्रुत उपिंलिसे हा नं हाली । तर हालां छु याये छुं खितिक्क जुल कि हानं फुकसित सःताः अन हे चक्का जाम याना बी । बिचरा यात्रुतय् गनं वनेथाय् नं मदु । थुकी ला माःगु सजाँय हे बीमाः थें च्वं ।,http://www.nepalmandal.com/content/1667.html
नेवाः संकिपा दयेकेमाल ,"Posted on Thu May 28, 2009  6:20 pm NST","थौंनिंनिसें अन्तर्राष्ट्रिय आदिवासी जनजाति फिल्म महोत्सव शुरु जूगु दु । थज्याःगु आदिवासीतय् निंतिं गर्व यायेबहगु इलय् नं नेपालभाषाया बांलाःगु फिल्म दयेकेफुपिं धाःसा दुनेसं च्वनाः अज्याःगु फिल्म पित हयेगुली लिउने लानाच्वंगुलिं थन छुं भचा असन्तोष प्वंकाच्वना । नेवाःत फिल्म लागाय् न्ह्यःने हे दु धाःसां छुं पाइ मखु । लगानी यायेफुपिं नं खः । अथे जुयाः हे 'सिलु', 'राजमति' नापं नेवाः फिल्मत दयेकाः क्यन । देशय् फिल्म महोत्सव जुयाच्वंगु इलय् धाःसा 'ग्वाय्मरु' छगू बाहेक मेगु न्हूगु फिल्म हे दयेकूगु मदु थें च्वंक छगू ल्याखं मेमेपिं जनजातितय् दथुइ झी नेवाः जनजातितय् इज्जत हे मदुपिं थें तायेके मालाच्वंगु दु । थीथी भाषां थीथी फिल्मत निर्माण याः थें नेवाः न्ह्यलुवात हे जानाः नेवाः फिल्मत धमाधम दयेकेगु शुरु यायेमाल । न्हापांनिसें फिल्म दयेकेगु ज्याय् लगे जुयाच्वंपिं दुर्गालाल रामशेखर नापं न्हून्हूगु पुस्तापाखें हे नं अज्याःगु भिं ज्याय् ल्हाः तयेमाःगु खनेदु । मखुत धाःसा झीगु भाषायात आधुनिक ढंगं विकास यायेगु भिंगु ज्याय् झी हाकनं छपलाः लिउने हे लानाच्वनीगु खनेदु ।",http://www.nepalmandal.com/content/1696.html
एमालेयाके म्याण्डेट ग्व ,"Posted on Fri May 29, 2009  6:48 pm NST","सम्पादकजु, थौंकन्हय् नेपाःया राजनीतिक अवस्था अतिकं भ्वाभ्वः जुयाच्वंगु दु । थुकिया लबः कायेगु कथं एमाले धाःपिंसं आः सरकार गठन यायेगु म्याण्डेत एमालेयाके जक दु धकाः सरकार गठन याःगु दु । धाथें छु एमाले व नेपाली कांग्रेसयाके सरकार दयेकेत जनतायागु म्याण्डेट दु ला छु ल्याखं थौं हरुवा पार्टीया नेतात जनताया म्याण्डेट दु धकाः हाला जूगु धाथें सरकार नीस्वनेगु जनताया म्याण्डेट धयागु ला नेकपा माओबादीयात बिउगु खःनि । प्रत्यक्ष निर्वाचनपाखें संविधानसभाय् मुक्कं सच्छि व नीस्वंगू निर्वाचन क्षेत्रय् त्याकूगु खः । नेपाली कांग्रेस व एमाले धाःपिंसं ला चुनावय् थःके दुगु सिट स्वयां म्हो जक अझ ला बछि स्वयां म्हो जक ल्यंकेफुगु खः । नकचरा नेतात गथे जुयाः जनताया म्याण्डेट दत जनताया मिखाय् धू जुयाः वनेधुंकल थुपिं राजनीतिक पार्टीत । म्हिगः तिनि नीस्वंगु मधेशी फोरमं थ्यंमथ्यं सुइगू सिट त्याकल बरु सरकार नीस्वनेगु जनताया म्याण्डेट फोरमयाके दु । इतिहास दगु राजनीतिक पार्टी धकाः बय्बय् यानाच्वंगु नेपाली कांग्रेस व एमालें थ्व नं बांलाक स्वयादिसँ एमाले धाःपिंसं स्वनिगःयात थःगु लालकिल्ला धकाः घोषणा याना जूपिं वंगु संविधानसभा चुनावय् ध्वंया छ्यनं न्यकू गायब जू थें स्वनिगःपाखें तनावन । हा हे मदयेक पुनाबिलसा आः वहे नेकपा एमालें सरकार दयेकेगु जनताया म्याण्डेट थुमिके हं । स्व प्रधानमन्त्री जुइम्हेसिगु ख्वाःपाः । वंगु चुनावय् निथासं निथासं बूम्ह माकुने हे प्रधानमन्त्री जुल । प्रधानमन्त्रीया 'प्र' तकं उच्चारण याये मल्वः व पाँय्म्वह मार्का माकुनें । धाथें ला एमाले धाःपिंके नैतिकता धयागु छुं हे मदयेधुंकल जुइमाः जनताया मतयागु छुं कदर दु ला मखुसा चुनावं बूपिंया बूपिं मू नेतात जक मुनाः सरकार स्वनेगु जनताया म्याण्डेट जिमिके दु धइगु न्हाय् ध्यनाः सर्गः स्वयेगु मखा ? कि एमालेतय्त न्हासय् लुफिं हाःगु अझं मगाःनि ?",http://www.nepalmandal.com/content/1720.html
आः बुद्ध पुजा गबलय् ,"Posted on Fri May 29, 2009  6:52 pm NST",पासा पुचः स्वयम्भुया धर्मपासापाखें प्यदँ प्यदँ मछि दिनाच्वंगु बुद्ध पुजा हाकनं न्ह्याकूगुलिं छिकिपिं ज्यासनामि धर्मपासापिंत सुभाय् देछानागु खः । लय्लय् पतिं याः वनेगु धकाः निथाय् ला क्वचायेकादिल तर भ्वतय् जूगु निला दइन । आःयागु पालय् गन बुद्धपुजा याइ धइगु छुं हे सुचं न्यने मदयाः मन भचा ख्वाउँसे च्वनावल । जिपिं वइपिनि मन हथाय् हथाय् चाः । छिकपिनि फुर्सत मदुगु ला न्ह्यः वयाच्वंगु ला थ्व खँत नापलानाः नं धाये फुगु व जिउगु खः तर 'सन्ध्या टाइम्स'य् पिकाल कि याकनं न्यायेकी धइगु पासापिनिगु धापू खः । छिकिपंत पुण्य लाइगु जिमित धर्म लाइगु थज्याःगु ज्याय् ढिला यानाच्वनादी मजिल ।,http://www.nepalmandal.com/content/1721.html
फुटपाथ पसःत नं बन्द याकेमाः ,"Posted on Sun May 31, 2009  7:13 pm NST",सम्पादकजु इलय् ब्यलय् झीथाय् गबलें नेपाः बन्द गबलें स्वनिगः बन्द जुयाच्वनी । अथे जुइबलय् अप्वः धइथें बाः पुलेमाःिपं पसल्यातय्गु पसः बन्द जुइ तर फुटपाथय् पसः तयाच्वनीिपं बँपसः धाःसा गबलें बन्द जुइ मखु । अथे छाय् बन्द धासेंलि फुकसितं बन्द याकाः पसः तीके म्वाःला उमित जक छुकिया छुट आः नं जेष्ठ १८ गते नेवाः स्वायत्त राज्य बन्द यायेगु धकाः प्रचार प्रसा् जुयाः पर्चा तकं इनाबीधुंकूगु दु । गुगु पर्चाय् थःथःगु उद्योग पसः ज्यासः ज्याकुथि ब्वनेकुथि तिनाः नापं सवारी साधन नं बन्द यायेगु धकाः धयातःगु दु । न्यनेदु कथं साइकल तकं चले मयाकेगु धइगु खँ नं वयाच्वंगु दु । तसकं बांलाः । उगु न्हि कुन्हु सकल नेवाःतय्सं ब्वति कयाः ऐक्यबद्धता क्यं वये हे माः । थुकुन्हु सकल नेवाःतय्सं नं गल्ली गल्लीइ लाःगु पसः तकं तिनाः नेवाः स्वायत्त राज्यया िनंितं एकता क्यं वयेमाःगु आवश्यकता खनेदु । बरु न्हापा न्हापा बन्द जुइबलय् थें फुटपाथ पसःतय्त छुट बी मबिल । उमित नापं बन्द याके माल । यदि सोझा मनं धयां नं माने मजुल धाःसा छु छु यायेमाल झीसं याना बी फयेकेमाः । बन्दया झ्वलय् थज्याःिपंसं यक्व हे फाइदा कया वयाच्वंगु दु । बन्दया आह्वान याईपंसं नेवाःतय्सं जक मखु मेमेिपंसं नं याइबलय् फुटपाथ पसःयात नं बन्द याकेमाः । यदि अथे याके फुसा जक पसः तिकाः बन्द यायेगु बांलाइ । नत्रसा मयाःसां जिउ । छाय्धाःसां बन्द धासेंलि दक्व पसः तिकाः बाः पुले म्वाःपिनिगु पसः जक चायेका तयेगु उलि पाय्छिगु खँ नं मखु ल्व नं मल्वः । बन्द धासेंलि फुकसितं समानता कथं बन्द याकेमाः । गुम्हेसितं काखा गुम्हेसितं पाखा याके मजिल । भलसा दु आः वइगु बन्दया आह्वानं थज्याःिपं बँपसःतय्त नं बन्द याकी ।,http://www.nepalmandal.com/content/1752.html
सुसाकुसाय् ध्यान तयेमाल ,"Posted on Wed May 20, 2009  5:19 pm NST",,http://www.nepalmandal.com/content/1516.html
कर्मनासया समाचार द्वन ,"Posted on Wed May 20, 2009  5:21 pm NST",,http://www.nepalmandal.com/content/1517.html
सुयात क्यनेत प्रदर्शन ,"Posted on Fri May 22, 2009  2:26 pm NST",माओवादीतय्सं उकुन्हु छक्वः राजधानीइ हे तसकं अस्तव्यस्त जुइक सभा यानाः प्रदर्शन यात । व छगू कथंया माओवादीया शक्ति प्रदर्शन धाःसां जिउ । तर माओवादीं अज्याःगु शक्ति प्रदर्शन सुयात क्यंगु खः सरकारयात क्यंगु धाये धाःसा सरकारय् माओवादी हे दनि । राष्ट्रपतियात क्यने धाये धाःसा राष्ट्रपितं उलि यात धकाः राजीनामा बिउगु मखु । गिरिजाप्रसाद माधव नेपालयात क्यंगु धाये धाःसा विपक्षीइ च्वनाच्वंिपंत छु शक्ति क्यनेगु शायद नेपाली सेनायात क्यंगु खः ला माओवादी अध्यक्ष प्रचण्डं लोकतन्त्र दिवसय् वहे खुलामाचया लिउने च्वंगु सैनिक माचय् च्वनाः संवोधन याइगु आः हानं सैनिक माचया लिउने च्वंगु खुला माचय् नं संवोधन याइगु । खुला माच नं थःगु सैनिक माच नं थःगु दु । बरु वय्कःपिनिगु थज्याःगु प्रदर्शनं यानाः गाडा घ्वानाः नयेमाःिपं भारी कुबियाः नयेमाःिपं रिक्सा चले यानाः नयेमाःिपं गरीब जनताया धाःसा ज्या याये मखनाः दुःख जक जुल । सर्वसाधारणयात नं सास्ती जुल ।,http://www.nepalmandal.com/content/1570.html
छगू न्ह्यसः नेतातय्त ,"Posted on Fri May 22, 2009  10:39 am NST",,http://www.nepalmandal.com/content/1554.html
नयेबलय् होश याये ,"Posted on Fri May 22, 2009  2:26 pm NST",सम्पादकजु थ्व भारतया कर्णाटक बैंग्लोर य् जूगु घटना खः । झिदँ दुम्ह मचा छम्हेस्यां िझंन्यान्हु न्ह्यः लँय् मियातःगु भुइकटहर न्यानाः नःगु जुयाच्वन । उिकं यानाः व विरामी जुल । लिपा वयागु स्वास्थ्य परीक्षण यानाः स्वःबलय् डाक्टरं वयात ला एड्स जुयाच्वंगु पत्ता लगे यात । वया छेँजःिपंसं थ्व खँ पत्याः याये मफुत । छाय्धाःसां परिवारय् सुयातं नं एड्स जूगु मदु । वयां लिपा डाक्टरतय्सं वयात हानं परीक्षण यात । अले छुं चिज नयागु दु लाकि धकाः न्यन । मचां भुइकटहर लँय् न्यानाः नयागु खँ कन । वयां लिपा तुरुन्त हे मल्या हस्पिटलया छगू पुचः उम्ह भुइकटहर मीम्ह मनूया पसलय् वनाः परीक्षण यात । उमिसं लुइकल कि भुइकटहर मीम्ह मनूया पितंचाय् छकूचा घाः लानाच्वंगु जुयाच्वन । भुइकटहर चाःबलय् हे वयात उगु घाः लाःगु खः । वयागु वहे हि भुइकटहरया फुक्क थासय् फैले जुल । लिपा वयागु हि परीक्षण याःबलय् वयात हे एड्स जुयाच्वंगु सी दत । तर थ्व खँ व थम्हं नं मसिउ । तर दुर्भाग्यवस उकिया लिच्वः छम्ह मचां फयेमाल । भुइकटहर न्यानाः नःगु कारणं एड्स जुइकाः च्वनेमाल । उिकं झीसं नं लँय् मियातःगु छुं नं वस्तु न्यानाः नये न्ह्यः बिचाः यायेमाःगु आवश्यकता दु । खास यानाः चक्कुं चानाः मीगु फलफुल वडापाउ पानी पुरी आदि नयेबलय् थ्व खँय् हेाश यायेमाः । थज्याःगु खँ थः पासािपं व थःथितििपंत नं कनादिसँ । सुभाय् ।,http://www.nepalmandal.com/content/1569.html
माइकया व्यवस्था यायेमाल ,"Posted on Sun May 24, 2009  4:47 pm NST",सम्पादकजु जितः मचाबलय् निसें भजन यायेगु इच्छा दुगुिलं स्वयम्भू वयेगु बानी याना । अले भजन सतलय् च्वनाः आराम कायेगु । िजं भजनय् खना कि हालीिपं ला यक्व हे दु तर तमल थाईपं कम हे जक दु । माक्व खने मदु । उिकं िजं थःगु हे छेँय् किजापिनिपाखें सयेका कया । जिमि किजािपं स्यनीिपं जूगुिलं नं िजं याकनं हे सयेका कया । वयां लिपा ज्ञानमाला भजन स्वयम्भूइ तमल थायेगु यानागु खः । तर दुःखया खँ छु धाःसां अन भजन सतलय् माइकया व्यवस्था ठीक मजू । गबलें छगः हालीगु मेगु महालीगु अले गबलें थपाय्सः जुयाः न्हाय्पं हे न्वयेक थ्वया वइगु गबलें चीसः जुया वनीगु । भजन मध्यय् दकलय् थकालीगु भजन खलः धकाः दक्वसिनं तारीफ याइगु स्वयम्भुया ज्ञानमाला भजनयात । उिकं उगु भजनय् माइकयागु ब्यवस्था छगू बांलाक यानादीत भजन संयोजकयात इनाप यानाच्वना ।,http://www.nepalmandal.com/content/1602.html
नेवाःतय् राज्यय् मेगु हस्तक्षेप ,"Posted on Sun Apr 26, 2009  8:10 pm NST",स्वनिगःया नेवाःतय्त स्वनिगः दुने हे तयाः गः कीगु छगू न्हूगु 'स्कीम' वर्तमान लोकतान्त्रिक गणतान्त्रिक सरकारं हःगु दु । स्वनिगःया स्वंगुलिं शहरयात छगू हे शहर दयेकाः विकास यायेगु धइगु लक्ष्य तयाः सरकारं छगू विधेयक पारित यायेत्यंगु दु । संसदय् उकियात दर्ता नं यायेधुंकूगु दुसा आः छलफलय् हयेगु तयारी जुयाच्वंगु दु । नेवाः बुद्धिजीवीतय्सं उकियात आः हे विरोध नं यायेधुंकूगु दु । देशय् संघीय सरकार मदुनिसां संघीय व्यवस्था लागू हे जुइधुंकल धाःसां जिउ । संघीय प्रणालीया आत्मा हे खः सम्बद्ध प्रदेशया सम्पूर्ण अधिकार वहे प्रदेशया जनतायात बीगु । स्वनिगःया स्वंगुलिं शहर नेवाः प्रदेश दुने लाइ । उकिं स्वनिगःयात गय् यानाः विकास यायेगु धकाः निर्णय यायेगु अधिकार स्वतः थनया नेवाः जनतायात वइ । तर सरकारं नेवाःतय्के छसः तक हे मन्यँसे नेवाःतय् लागायात छगू हे शहर दयेकेगु धकाः कानून हयेगु तयारी यानाच्वन । थ्व ला तप्यंक हे संघीय प्रणालीया खिलाफ खः। वास्तवय् सरकारया थ्व पलाखं थ्व सरकार व मेमेगु नं राजनीतिक पार्टीत धाथें संघीय प्रणालीइ वनेत तयार जुयाच्वंगु जकं खः लाकि मखु धकाः शंका यायेमाःगु अवस्था पिकया बिउगु दु । सरकारया थ्व पलाःयात नेवाः प्रदेशया सरोकारवाला नेवाःतय्सं विरोध याइगु ला द हे दु उकिया नापनापं संघीय प्रणालीया हिमायती धाईपं प्रत्येक राजनीतिक पार्टी नेता व बुद्धिजीवीतय्सं नं विरोध मयासें मगाः । संघीयताया आत्मायात हे स्यानाः संघीय प्रणालीइ वनेगु खःसा गुगु समस्या मदयेकेगु लागिं धकाः राज्यं संघीयतायात नालेत्यंगु खः व अपूर्ण हे जुया बी ।,http://www.nepalmandal.com/content/1051.html
माओवादी नं ठीक मखु ,"Posted on Sun Apr 26, 2009  8:38 pm NST",प्रधानसेनापति रुक्मांगद कटवालयात स्पष्टीकरण न्यनेधुंकाः आः हटे हे यायेमाः धकाः आवाज पिहां वयाच्वंगु खनेदु । वास्तवय् सेनाया पेले यात धकाः माओवादीयात जक तारिफ यायेगु नं मिले मजू । माओवादीं न्यायालय पत्रकार कर्मचारी पुलिस धुंकाः आः सेनाय् हस्तक्षेप यानाच्वंगु खः । थ्व सर-कारया ज्या संविधान दयेकगु लाकि थथे फुक फुक थासय् मनू हिलेगु खः  माओवादी धाःपिंत नं पत्याः याये मजिउनि । उकिं सेना जक मखु उमिसं याःगु मेमेगु हस्तक्षेपया नं विरोध यायेमाःगु दु । - सुबोधमणि वज्राचार्य मंगः यल ।,http://www.nepalmandal.com/content/1059.html
नर्मदेश्वरजुया च्वसुया भाय् ,"Posted on Sun Apr 26, 2009  8:38 pm NST","सम्पादकजु, च्वमि भाजु नर्मदेश्वर प्रधानया च्वसु 'सन्ध्या टाइम्स'य् वाःवाःपतिकं ब्वने दयाच्वंगु दु । वय्कःया च्वसुइ विषयया विविधता दु । अथे जुयाः थ्व पालय् छु विषयया च्वसु वल थें धकाः स्वयेगु बानि हे जुइ धुंकल । गबलें तसकं च्वन्ह्याःगु च्वसु छपु ब्वनेखन धयाथें मन लय्ताइ । गबलें धाःसा म्वाःमदुगु दुइमरु सुइमरु खँ च्वयातः थें नं तायावइ । न्ह्यागुसां वय्कलं च्वयादिल । यःगुसा ब्वने मयःगु जूसा मब्वने छुं खँ मदु । तर नुगलय् मन्ह्यनाच्वंगु छता खँ दु । वय्कलं दँदँ दयेधुंकल ुसन्ध्या टाइम्सुय् च्वयाच्वनादीगु तर भाषाय् धाःसा सुधार मवः । जिं थ्व हे पत्रिकाय् ब्वनाः सीकातयागु छता खँ छु धाःसा छगू इलय् वय्कः त्रिविविया नेपालभाषा केन्द्रीय विभागया नायः नं खः । तर वय्कःया च्वसु ब्वनेबलय् खय् भाय्या 'लेख' ब्वनाच्वनागु लाकि नेवाः भाय्या 'च्वसु' ब्वनाच्वनागु धकाः तिफ्याये हे थाकु । प्यब्वय् स्वब्वं मल्याक नेपालभाषाया खँ मखुकि खय् भाय्या 'शब्द' दुथ्याकातःगु दइ । वंगु मंगलवाः पिदंगु 'तर जिं मनया…' नांगु च्वसु छक्वः जक ब्वना स्वःसां थ्व खँ यचुक सीदइ । उकी च्वयातःगु छुं छुं झ्वः थन न्ह्यब्वये- १) युवा युवती ल्यासे ल्याय्म्ह धाःसा गाःथाय्तय्त मुक्त पे्रम व्रीडाया निंतिं असंख्य कि्रडास्थल.. २) खुलेआम चुम्बन ३) पे्रमय् निषेध सह्य… ४) दु्रतगितं फस्टे जुया वयाच्वंगु अनुभव… ५) उदांग ह्वातां धाःसा गाःथाय् ६) बृद्ध पाचनकृया ७) निर्माण याना बी दयेका बी धाःसा गाःथाय् ८) खुल्ला पे्रमया विकासय् बे्रक लगे… आदि आदि । उकिं वय्कः च्वमि भाजुयात च्वसु च्वयेबलय् विषय विविधताय् ध्यान बियादी थें च्वयेगु भाषाय् फयांफछि नेवाः खँग्वः छ्यलेगु खँय् नं ध्यान बियादीत इनाप याना । उलि जुल धाःसा वय्कःया च्वसुइ पक्का नं लुँइ लसां तये थें जुइ । सुभाय् । - सूर्यमान महर्जन, धिमेल्वहं, येँ ।",http://www.nepalmandal.com/content/1060.html
शाक्यतय्गु बारे ,"Posted on Mon Apr 27, 2009  6:07 pm NST","सम्पादकजु, थःगु जात थःत तःधं । अय्नं जिं थन शाक्यतय्गु बारे सिउगु छता निता खँत च्वयाच्वना । संसारं माने यानातःम्ह व झीसं पुजा याना वयाच्वनाम्ह महामानव, गौतमबुद्ध शाक्य कुलयाम्ह खः । अले आःतक म्वानाच्वंम्ह द्यः धकाः झीसं कुमारी पुजा यानाः दँय्दँय्पतिकं वय्कःयागु ल्हातं सिन्हः फयाच्वना, व कुमारी नं शाक्य कुलयाम्ह खः । आःतक थ्व परम्परा न्ह्यानाच्वंगु दनि थथे हे न्ह्याबलें थें जि स्वयम्भु वनाबलय् धर्म पासा माने यायेबहम्ह अमृतमान शाक्यजुं जितः निगू सपु बियादिल । छगू 'माजुश्रीनक महाविहारया शाक्य नेवाः खलः' धाःगु व मेगु 'रजत जयन्ती'पौ । थ्व निगुलिं सपु ब्वनाः जिं मसिउगु खँत शाक्यतय्गु बारे यक्व हे जानकारी दत । नापं शाक्यतय्सं यानातःगु योगदान व यानाच्वंगु ज्याझ्वःतय् बारे नं यक्व हे सीके दयाः साप खुशी जुल । अथे जूगुलिं जितः सपु बियादीम्ह अमृतमान शाक्ययात दुनुगलंनिसें सुभाय् देछानाच्वना । - कृष्णमान डंगोल मखंगल्लि तुन्छेबहाः, येँ ।",http://www.nepalmandal.com/content/1079.html
स्वयम्भूया धर्म पासापिंत ,"Posted on Tue Apr 28, 2009  8:46 pm NST","सम्पादकजु, ज्ञानमाला भजन स्वयम्भुया आजीवन जः द्वःछिं मल्याक दयेधुंकल । थ्व दक्व धर्मपासा हे जुल । अले आजीवन जः मखुपिं स्वयम्भू द्यइके झाईपं नं यक्व हे धर्मपासा भगवान शरण धाईपं दु थुकी मध्यय् नं आःयापिं पदाधिकारी व दुजःपिं नं दु । थुकी दुने नं आःयाम्ह छ्याँज्ये भाजु रमेश मानन्धर ला पासा जक मखु किजा नं खः । जिं स्वयम्भू वनेगु यानागु नीदँ दयेधुंकल । उबलय् निसें नाप नापं चाःहिलाः दुःख सुखयागु खँ ब्याकाच्वनाम्ह खः । आः वयाः वहे पासां जिगु खँयात तेरपुच्छर हे मयाःगुलिं साप नुगः मिछं । जिं ज्ञानमाला भजन बांलाकेगु व छुं छुं मिले मजूगु सुधार यायेगु लागिं निगू स्वंगू खँत नायः भाजु रत्नबहादुर राजकर्णिकार छ्याँजे, भाजु रमेश मानन्धर नापं मेपिं पदाधिकारीयात धयागु खः । अःखतं वय्कःपिसं जिं न्ह्याबलें विरोध यात धइथें लिसः बीगु गबलें जिउ जिउ धाइगु तर पू धाःसा वंकादीगु मखु । छु पदय् च्वन कि न्ह्याम्हं थथे हे जुइगु ला छु थें खय्त ला जि नं दुजः जुइधुनाम्ह खः । जिगु इच्छा धइगु ज्ञानमाला भजन हालेगु व मन हलुका यायेगु खः । जिं वय्कःपिंसं याःगु ज्या दक्व मिले मजू धयागु मखु । तरीका जक छुं छुं मिले मजू धयागु खः । वय्कःपिं खालि थवंथः जानाः जक ज्या यानादी । जिं स्वयेबलय् न्ह्यागु ज्या यानादीसां सल्लाहकार भाजुपिं व ज्ञानमाला भजनय् सः सिउपिंके सल्लाह यानाः ज्या यानादीसा बांलाइ ला  अले ज्ञानमाला भजन आः गुलि बालानाच्वंगु खः व स्वयां नं अप्वः झःझः धाइ ला  झीसं भजन हाले थें - 'क्रोध धयागु नुगलय् झीगु ज्ञान मदयेवं झट्ट च्वं वइगु ।' - कृष्ण मान डंगोल, मखंगल्ली तुन्छेबाहाः, येँ ।",http://www.nepalmandal.com/content/1106.html
नेवाःतय्सं मिखा चायेके ,"Posted on Tue Apr 28, 2009  8:46 pm NST","झी नेवाःतय्त नेवाःतय्गु हे वस्तीइ तयाः अल्पसंख्याय् लाकाः हाम्वः माले थें मालेमाःगु अवस्थाय् थ्यंकेगु लागिं सरकारं कानून हयेत्यन धाःगु समाचार ब्वनाः सकलें नेतात सचेत जूगु हे दयेमाः । आः स्वनिगःयात शहर दयेकीगु जूगुलिं थःगु जग्गाया भाः थहां वनीन धकाः जक नेवाःत मख्ख परे जुयाच्वन धाःसा कन्हय् वहे नेवाः दकलय् गालय् लाइ । आःयागु बिचाः कथं स्वनिगःयात छगू हे शहर दयेकल धाःसा  स्वनिगलं नेवाःत तना वनी उमिगु आदिभूमि धइगु हे मदया वनी । पिनें वइपिनि आदिभूमि ला थःथःगु गामय् दया हे च्वनी नेवाःतय्गु आदिभूमि गन दइ ।  सकलें नेवाःतय्सं मिखा चायेकेमाःगु ई वःगु दु । - बाबु साय्मि, पाक्व, येँ ।",http://www.nepalmandal.com/content/1105.html
बसन्तपुली हानं बजाः ,"Posted on Thu Apr 30, 2009  7:32 pm NST","येँया नांजाःगु बसन्तपू लागाय् नाइट मार्केट हानं पिहां वःगु ला यक्व हे दयेधुंकल । उलिमछि स्थानीय जनतां अन नाइट मार्केट तयेके मखु धकाः आन्दोलन याःसां छुं जोड लगे मजुल । आः पसः तये हःगुलिं हानं न्हापा थेंज्याःगु हे विकृतित अन खने दया वःगु दु । आः नाइट मार्केटया नापनापं अन ठेला गाडाय् पसः तईपं नं हानं अप्वया वःगु दु । थ्व लागा धइगु देय्या तःगु सम्पदा दुगु थाय् खः । अन आपालं हे सिँयागु देगः दु । तर बसन्तपुर छगुलिं हे सेकुवा छुइगु कुँ वय्क भुतू च्याकेगु ज्या जुल धाःसा व कुँपाखें ला सिँयागु देगःयात असर ला हे लाकी । अज्याःगु सिँ याकनं स्यनी । थ्व बारे स्थानीय निकाय व सरकारपाखें नं ध्यान बिउगु मदु थें च्वं । सम्पदाविद्तय्सं ध्यान तयेमाःगु दु । - हर्ष वज्राचार्य, ताहाचः, येँ ।",http://www.nepalmandal.com/content/1120.html
ज्यापुतुं गबलय् इलीगु ? ,"Posted on Thu Apr 30, 2009  7:33 pm NST","सम्पादकजु, स्वनिगःया नांजाःगु तुं व झिंनिदँय् छकः जक सफा याइगु तुं येँ १२ वडाया मुसुंबहालय् च्वंगु ज्यापुतुं खः । अन च्वंगु तुं इलेगु ज्या जुल धायेवं लःया हाहाकार जुइ मखु धाइ । झिंनिदँय् छकः इलीगु तुं थौं स्वयां नीदँ न्ह्यः छकः जक सफा यायेगु ज्या जूगु खः । उबलय् निसें ज्यापुतुं सफा याईपं गुभाजु व ज्यापुतय्त झिंनिदँ धइगु गबलें मवःनि । अथे जुयाः नं देशय् लःया हाहाकार जूगु खः ला ? सीदु कथं ज्यापुतुंयात हे कयाः अन कचवं पिकयाच्वंगुलिं तुं इलेगु ज्या नं दिनाच्वन धाःगु न्यनेगु । ज्यापुतुं सफा याइबलय् अनयापिं गुभाजुतय्सं पुजापाठ याइसा तुंथिइ लः सालीपिं व तुंथिइ कुहां वनिपं ज्यापुत खः । झिंनिदँय् छकः तुं इलीबलय् निगू जातयापिं मनूत मिले जुयाः तुं इलेगु ज्या याइ । थौं वयाः 'ज्यापुतुं'लाकि 'जपतुं'या छाय् विवाद  यदि झी नेवाःतय्सं छकूचा खँय् हे थथे विवाद पिकायाच्वनेगु खःसा झीसं नेवाः राज्य गथे यानाः दयेके फइ ? मेता खँ छुं जुयाः तुं इलेगु ज्या दिनाच्वंगु खनेदत धाःसा छगू इलय् तुंयात देगलय् थें तुं दाचि अप्पां पः खुइगु व देगः थें तुं यायेगु ज्या नं यात । तर थौंकन्हय् व ज्या पूवंके न्ह्यः हे दित । आः व ज्यापुतुं इलीबलय् थःने क्वःने दक्व थासं मनूत वयाः स्वः वइ । तर आः तुं इलीगु हे मखनी कथं पःखाः दयेकल । उकिसनं थ्व ज्या याःबलय् नं हिसाब गोलमाल जुल धाःगु न्यनेदु । थौंया इलय् वा मवयाः लःया हाहाकार जूबलय् न्हापा थें तुं गुभाजु व ज्यापुत मिले जुयाः ज्यापुतुं इलेगु ज्या न्ह्याकेमाल । व तुंयागु लः वासः कथं स्वःवःपिं सकसितं नं इना बीमाल । - रकि प्रजापति, येँ ।",http://www.nepalmandal.com/content/1121.html
मे १ यात तःजिक हने ,"Posted on Fri May 1, 2009  2:45 pm NST","न्हापा न्हापा जूसा विदा बियाः वा थीथी कथं अन्तर्राष्ट्रिय मजदुर दिवस माने यानाच्वंगु खः । थुगुसी देशय् लोकतन्त्र व गणतन्त्र वयेधुंकूगुलिं नं खइ थीथी राजनीतिक पार्टी व मजदुर संगठनतय्सं थुगु अन्तर्राष्ट्रिय मजदुर दिवसयात थीथी कथं जुलुस सभा हे यानाः माने यायेत्यंगु दु । थ्व बांलाःगु पक्ष नं खः । थौं मई १ तारिख सन् २००९ । १२० क्वःगु अन्तर्राष्ट्रिय श्रमिक दिवस । अमेरिकाया शिकागो शहरय् थौं स्वयां १२० दँ न्ह्यः मजदूरतय्सं च्याघौ ज्या च्याघौ आराम व च्याघौ मनोराजनया माग यानाः सडक आन्दोलन याःगु दिन । थुकियात तःजिक हने । अमेरिकाय् कलकारखाना व मजदूरत अप्वयाच्वंगु इलय् छगू कारखानां शुरु जूगु उगु आन्दोलन लिपा वनाः शहर न्यंकं न्यनावन । सरकारं मजदूर आन्दोलन दबे यायेत अनेकौं हथकण्डा नाल । अनेकौ‌ कुटनीति व चालया बाबजुद नं मजदूरतय् जायज मागयात तत्कालीन सरकार व कारखानाया मालिकतय्सं पूवंकेत वाध्य जुल । सामाजिक परिवर्तन छक्वलं मजुइगु जुयाच्वन । १२० दँ न्ह्यः न्ह्यज्याःगु उगु मजदूर आन्दोलनं याःगु माग आः नं पूवंक ताःलाःगु मदुनि । कारखाना मालिकतय्सं मजदूरतय्त याइगु शोषण दमन अन्याय अत्याचारपूर्ण रुपं पने मफुनि । विश्वन्यंकं थ्व समस्या अथें हे थातं लानाच्वंगु दनि । - शालिकराम, येँ  मनपा ।",http://www.nepalmandal.com/content/1141.html
नेवाः दिवस कथं ज्यापु दिवस हने ,"Posted on Sun Dec 7, 2008  7:28 pm NST",सम्पादकजु स्वनिगःया आदिवासी नेपाःमिपिनि छगू लसताया खँ खः ज्यापु दिवस । थ्व ज्यापु दिवस थ्वहे वइगु मंसिर २७ गते योमहि्र पुन्हि कुन्हु झःझः धायेक न्यायेकेगु निंतिं सरकारं सार्वजनिक बिदा नं बियातःगु दु । थ्व ज्यापु दिवसयात खालि ज्यापुतय्गु जक दिवस खः धकाः मेपिं जनजाति नेवाःतय्सं माने मयायेगु धइगु नेवालं नेवाःतय्त हेला यायेगु जुइ । थ्व ज्यापु दिवसयात झी सकलें स्वनिगः व स्वनिगलं पिने च्वनाच्वंपिंसं नं माने यानाः झीगु म्हसीका नेवाः झी नेवाः हे जुइ नेवाः नेवाः छप्पँ जुइ धइगु भावना दक्व जातियापिंसं क्यनेमाःगु दु । झीगु स्वनिगलय् पिनेयापिं खय् ब्रम्हू राई लिम्बु मधिसेतय्सं तकं वयाः थःगु जात्रा रहनसहन दिवस न्यायेका वयाच्वंगु दुसां झीसं आःतक नं छुं क्यने फयाच्वंगु मदु । खालि द्यः जात्रा करुणामय जात्रा जक खः । मेगु जात्रापात्रायात सरकारं मान्यता बियाः छुट्टि नं बियातःगु मदु । मेगु छुं नं क्यनेगु व ब्वयेगु ज्या न्ह्याकते सरकारं झीत लितमित्तु लिनाः ध्याकुनय् वांछ्वयातःगु दु । झीत स्यंकेगु निंतिं जात्रापात्रा व भ्वय् जक नकाः फुरुङ्ग याकातःगु दु । नेवाःत धाःसा खालि ल्वा जक ल्वानाच्वंगु दु । उकिं ज्यापु जातिया एकताया निंतिं  सम्पूर्ण नेवाः जातियागु गौरव यायेबहगु व सरकारं नं ज्यापु दिवस धकाः नेवाःतय्त मान्यता बिउगु कथं झी नेवाः दक्व छप्पँ छधी जुयाः सकलें नेपाः गालय् च्वनाच्वंपिं नेवाःतय्सं थ्व न्हियात विजय जुलुस कथं नालाकासें दक्वसिनं ज्यापु दिवस धइगु नेवाःतय्गु दिवस खः धकाः झी दक्व न्ह्यचिले । थ्व दिनयात विशेष कथं लुमंकेबहगु दिन तायेकाः झःझः धायेक माने याये हानं नेवाःतय्सं मेगु नेवाः दिवस माने यायेगु निंतिं कुतः मयाये थ्वयात हे माने यानाः झी छप्पँ छधी जुयागुया परिचय बी नेवाः नेवाः हे जुयाः । तिर्थ मान महजर्न बागबजार येँ,http://www.nepalmandal.com/content/452.html
भन्तेनं थःगु हिलेमाःगु छाय् थें ! ,"Posted on Tue Dec 23, 2008  7:10 pm NST","सम्पादकजु, नेपालभाषाय् 'योम्ह म्ह्याय्' उपन्यास अनुवाद यानाः श्रेष्ठ सिरपालं छाय्पिउम्ह छम्ह नेवाः भिक्षु ज्ञानपूर्णिक नामं आपास्यां म्हसिउम्ह जुल । थुम्ह हे भन्तेनं गनंगनं पालि उच्चारण कथं थःगु नां भिक्षु ञ्यणपुञ्ञिक धकाः नं च्वयातःगु ब्वनेदु । बानेश्वरया विश्व शान्ति विहारय् ताः इलंनिसें निवास याना बिज्यानाच्वंम्ह वसपोलया प्रव्रजित जीवन हंगु ५० दँ क्यंगु विशेष उत्सव ज्याझ्वः याइगु बुखँ नं न्यने दयाच्वंगु दु । थुज्वःम्ह व्यक्तिं हालसालय् हे तिनि थःगु नां हिलाः च्वसु पिथंगु खनाः धाःसा अजू चाल । आशाराम शाक्य स्मृति ग्रन्थ व धर्मरत्न शाक्य 'त्रिशूलि' लुमन्ति सफुली अनयागु किपा क्वसं च्वयातल - श्रमण ज्ञांजाः । थुकिया अभिप्राय भन्तेनं थुइका बिज्याइ धइगु भलसा कयाच्वना । - उदास उपासक येँ ।",http://www.nepalmandal.com/content/474.html
बांलाःगु समाचार बियादिसँ ,"Posted on Tue Dec 23, 2008  7:06 pm NST","सम्पादकजु, छिकपिनिगु पत्रिकाय् थौंकन्हय् पिहां वइगु समाचार वहे पुलांगु राजनीतिक 'न्युजु' व 'भ्युजु' जक जुयाच्वंगु दु । थ्व नं अप्वः यानाः न्ह्याबलें सरकारयात आलोचना यानातःगु बन्द आन्दोलन व अज्याःगुयात हे जक थाय् बियातःगु दइ । छगू कथं वा मेगु कथं छिकिपंसं थज्याःगु हे ज्यायात जक अप्वः प्रोत्साहन बियाच्वंगु खनेदु । छिकपिनिगु जःखः थ्व बाहेक मेमेगु नं आपालं घटनात जुयाच्वंगु दु गथे कि विकास निर्माण वा मेमेगु । थज्याःगु ज्याया लागिं नेपाली जनतायात विश्वं म्हसी तर छिकिपंसं लिपा जक म्हसियाच्वनी । छिकिपंसं नेपाली जनतायात आनन्द वइगु छुं खँ नं कनेमाःगु आवश्यकता दु । व कनीपिं धईपं छिकिपं थेंज्याःपिं पत्रिकात हे खः । आः नकतिनि हे कोटेश्वरं सूर्यविनायक तकया लँ तब्या यायेगु कथंया निर्माण ज्या न्ह्यानाच्वन धाःगु खँ जिं न्यना । तर छिकपिनिगु पत्रिकाय् थुकिया बारे छगू कालमया चीधंगु समाचार छकू जक पिदन । थुकिया बारे खास हे समाचार मच्वःगुलिं थुखेपाखे छिकपिनिगु ध्यान हे मवं धइथें जितः तायाच्वंगु दु । कृपया थज्याःगु घटनायात तःधंगु समाचार दयेकाः पिकया बियादिसँ । थज्याःगु समाचार पिहां वल धाःसा तिनि नेपालं पिनेयापिंमनूतय्सं नं सी आखिर नेपालय् छु जुयाच्वंगु व छु बांलाःगु ज्या न्ह्यानाच्वंगु दु धइगु खँ । तर थज्याःगु खँ झीथाय् अथें वइ अथें वनीगु जुयाच्वन । उकिं पुलांगु हे समाचार बीगु ढंगयात त्वःताः न्हूगु कथं मनूयात उत्साहित याइगु ढंगया समाचार बीत इनाप यानाच्वना । - मुराज । sheymuraj@hotmail.com",http://www.nepalmandal.com/content/473.html
माओवादीया थ्व छु पहः ,"Posted on Wed Dec 24, 2008  3:56 pm NST","समपादकजु, माओवादीतय्सं हिमाल पत्रिकाय् तोडफोड याःगु ज्यां यानाः नेपाःया पत्रकारत तम्वयाच्वंगुलिं सतकय् वयाः जुलुस पिकयाच्वंगु दु । धाथें माओवादीतय्गु छु पह खः  गबलें पत्रिकाया ज्याकुथी आक्रमण याइगु गबलें चाहिं उद्योग व्यवसायीतय्त आक्रमण याइगु । आः ला देशय् गणतन्त्र वयेधुंकल । गणतन्त्र धइगु माओवादीं हे माग यानाः वःगु व्यवस्था खः । आः उमिसं धाःगु व्यवस्था वयेधुंकाः उमिसं हे थथे आक्रमण यायेगु खःसा जनतां थ्व व्यवस्था छु यायेत माल धकाः न्ह्यसः मतइ ला  थःगु बारे समाचार पिहां वःगु चित्त बुझे मजूसा उकियात खण्डन याके जिउ । मुद्दा हे तःसां जिउ । मुद्दा त्याकाः क्यंसा ला बांलाः हे जुइगु खः । गुण्डागर्दी शैली ज्वनाः आक्रमण याःबलय् पत्रिकाय् उमित गुण्डा धकाः ब्वः बियातःगु धाथें पाय्छि हे जुल । आःया जमानाय् नं गुण्डा शैलीं ज्या जुइ ला  माओवादीया कार्यकर्तात उकिया अध्यक्ष कामरेड प्रचण्डया नियन्त्रणय् हे मदु लाकि छु  मखुसा ला थथे मजुइमाःगु खः । - हर्ष वज्राचार्य ताहाचः, येँ ।",http://www.nepalmandal.com/content/480.html
अध्ययन यानाः च्वयेमाः ,"Posted on Wed Dec 24, 2008  4:05 pm NST","सम्पादकजु, ने.सं. ११२९ थिंलागा ३ सोमवाःया 'सन्ध्या टाइम्स'य् 'आइन्स्टाइन नं कलाः पीडित' शीर्षकय् 'एटम बम दयेकेगु सूत्र पत्ता लगे यानाः नोबेल सिरपाः त्याकूम्ह विश्वविख्यात वैज्ञानिक अल्बर्ट आइन्स्टाइन…' धकाः च्वयातल । आइन्स्टाइनयात नोबेल सिरपाः एटम बम दयेकेगु सूत्र पत्ता लगे याःगुलिं बिउगु मखु । आइन्स्टाइनयात फोटो इलेक्ट्रिरक इफेक्ट अथवा निभाः छुं धातुइ लात कि उकिं इलेक्ट्रोन वांछ्वइगु गुगु प्रकि्रया खः उकिया अध्ययन अनुसन्धानयात कयाः नोबेल सिरपाः बिउगु खः । अथे हे तुं ११२८ कौलागा ११ या चाकःलि पांपांस भाजु रिवं च्वयादीगु 'गुकथं जुल चश्माया अविष्कार' नांगु च्वसुइ 'कन्भेक्स लेन्स तापाकं स्वये मफुपिंसं अले कन्केभ लेन्स न्ह्यःने स्वयेमफुपिंसं प्रयोग याइगु' धकाः च्वयातःगु दु । थुकिया च्वमि अंगे्रजी खँग्वः 'शर्ट साइटेडनेस' व 'लङ्घग साइटेडनेस' लिसे झुक्के जूगु खनेदु । 'शर्ट साइटेडनेस'या अर्थ तापाकं स्वये मफुिपं खः । थज्याःपिंसं कन्केभ अथवा माइनस पावरया चश्मा तयेमाः । अथे हे तुं 'लङ्ग साइटेडनेस'या अर्थ न्ह्यःने बांलाक खने मदुपिंत धाइगु खः । थुमिसं कन्भेक्स अर्थात प्लस पावरया चश्मा तयाः न्ह्यःने स्वइ । थुपिं निग्वः खँग्वःया अर्थय् यक्वस्यां दापु जू तर च्वमिपिं जुइ मजिउ । सुभाय् । - चिनिया शाक्य (छम्ह चश्मा व्यवसायी)",http://www.nepalmandal.com/content/481.html
माओवादीया थ्व छु पहः ? ,"Posted on Thu Dec 25, 2008  6:29 pm NST","झीगु देशय् न्हूगु सरकार अर्थात संघीय जनवादी गणतन्त्र वःगु ला फुक्क नेपाःमितय्सं सि हे सिउ । सरकारं आः तक ला शान्ति प्रक्रिया व सकारात्मक ढंगं हे सरकार चले यानाच्वंगु दु । आः वयाः न्हूगु संविधान दयेकेगु प्रक्रिया शुरु याःगु दु । थ्व बांलाःगु हे खँ जुल । थ्व संविधान दयेकेबलय् जनसाधारण मनूतय्सं थुइगु कथंया शव्द (आखःग्वः) प्रयोग याःसा बांलाइ धकाः जिमिसं थःगु नुगःखँ 'जिगु नं धायेगु दु' स्तम्भ मार्फत व्यक्त यानाच्वना । संविधान दयेकेबलय् भ्रम व उपभ्रंश शव्दत मछ्यलेत इनाप यानाच्वना । छाय्धाःसां थ्व भ्रम व अपभ्रंश शव्दं झी नेपाःमितय् सन्ततीयात बांमलाःगु लिच्वः लाः वनीगु जिमिसं वाःचायेकाच्वना । थ्व खँय् सम्बन्धित निकायया ध्यान आकर्षित जुइ धकाः जिमिसं भलसा कयाच्वना । - विजयकुमार श्रेष्ठ, राजीव राजोपाध्याय, राजन शर्मा राजोपाध्याय, बिनीसा भट्टराई, श्रृजना श्रेष्ठ ने. म्येचाः लिधंसा गुथि, न्हाय्कंत्वाः येँ व पासा पुचः ।",http://www.nepalmandal.com/content/492.html
तुंथिया शुल्क बारे ,"Posted on Thu Dec 25, 2008  6:34 pm NST","सम्पादकजु, वंगु पुस ६ गते 'सन्ध्या टाइम्स'या 'जिगु नं धायेगु दु' स्तम्भय् 'सार्वजनिक तुंथिइ शुल्क' धाःगु पौ ब्वनाः दुःख ताल । उकी लय्पतिकं ५० तका दां व्यक्तिं नयाच्वन धाःगु खँ वास्तविकता मखु । छाय्धाःसां स्वदँ न्ह्यः उगु तुंथि सुके जूगु खः, उकिं तुंथिइ चक्का कुर्काः ट्युब वेल तयाः त्वाःया बासिन्दातय्त लः बीत लाइन तयाः लः बियाच्वनागु खः । त्वाःया दाजुकिजा तताकेहेंपिं जितः पम्प मर्मत सम्भारया ज्या याकल । ट्यूबवेल (ह्याण्ड पम्प) स्यन कि मर्मत यायेत ५० तका दरं मुंकाः पार्टपूर्जा न्यायेत बिउगु खः । सुना नं नयेत बिउगु मखु । दयेकेत बिउगु खः । सार्वजनिक तुंथिइ ट्यूबवेल (ह्याण्ड पम्पु) पम्प शुल्कया सम्बन्धय् सम्पादकजुयात पौ च्वयादीम्ह भाजु/मय्जु न्ह्याम्ह हे जुइमा वय्कःयात जिगुपाखें यक्व यक्व सुभाय् दु । नापं जितः थःगु लिसः च्वयेगु अवसर बियादीगुलिं सम्पादक भाजुयात नं यक्व यक्व सुभाय् बियाच्वना । - गोविन्दा श्रेष्ठ समाजसेवी दमाइत्वाः येँ १९ वडा",http://www.nepalmandal.com/content/493.html
जुजु लिहां वइन हं ! ,"Posted on Fri Dec 26, 2008  2:42 pm NST","गणतन्त्र हयेगु लागिं ज्यान प्राण बियाः आन्दोलन याःपिं पार्टीत थौंकन्हय् देश विकास यायेगु खँ सिबें नं थःथः ल्वानाः ई सितिकं छ्वयाच्वंगु दुसां मेखेपाखे कमल थापा थेंज्याःपिं पुलांपिं पाचत व जुजुवादी नेतातय्सं धाःसा खुल्लम खुल्ला न्ववानाः आः जुजु हानं लिहां वइतिनि धकाः भाषण यानाच्वंगु दु । यदि जुजु लिहां वइतिनिगु खःसा थौंया राजनीतिक पार्टीत छु स्वयाच्वंगु खः थें  पार्टीतय्गु पहचह स्वयेबलय् ला जुजु धाथें लिहां वइगु खः लाकि धइगु नं डर जुयाच्वंगु दु । थौंया वाईसीएल युथ फोस्र धाःपिंसं जनतायात सास्ती बियाच्वंगु खनीबलय् यदि धाथें पुलांम्ह जुजु लिहां वल धाःसा जनतां दिपावली यानाः लसकुस यायेत नं बेर दइ मखु । अबलय् नेतात धाःपिं फुक्कं स्वःगु स्वलं तुं जुयाच्वनेफु । जुजुया पालय् सिबें अप्वः बेसाःभाः थहां वनाच्वंगु दुसा हत्या हिंसा नं उलि हे मात्राय् बढे जुयाच्वंगु दु । व्यापारीतय्सं धाःधाः थें सरकारं व पार्टीतय्सं यानाच्वंगु दु छाय्धाःसां चुनावबलय् पार्टीतय्सं चन्दा कायेमाःपिं थ्वहे व्यापारीत खः । व्यापारीतय्सं हे चन्दा बियाः पार्टीत चले यानाच्वंगु दु । आः चन्दा कायेधुंकल कि ला नूनको सोझो ला याये हे माल । अय् जुयाः आः झीगु देश शाही शासनय् सिबें नं अवस्था तसकं स्यनाच्वंगु खः । जुजु लित हयेगु धकाः खुल्लम खुल्ला पाचतय्सं धाये फयाच्वंगु दु तर सुनां नं छुं याये फयाच्वंगु धाःसा मदु । पार्टीवालातय्सं सतर्क जुयाः ध्यान बीमाः थें च्वं । - मिलन, बिनु वज्राचार्य, स्वयम्भु ।",http://www.nepalmandal.com/content/497.html
सफा सुग्घर यानातये ,"Posted on Fri Dec 26, 2008  2:45 pm NST","सम्पादकजु, थौंकन्हय् स्वयम्भु द्यइके वनेबलय् सफासुग्घर जुयाच्वंगु खना । अनयागु वातावरणय् न्ह्यइपुसे च्वनाः मन हे याउँसे च्वं । तर गनं गनं फोहर यायेगु बानी द हे दनि । स्वयम्भू व अजिमाया दर्शन यानाः शान्तिपुर कुहां वनेबलय् अन च्या त्वनेगु थाय् छकू दु । थौंकन्हय् चिकुयाः ल्हाः हिइसे च्वना च्वंबलय् पासापिंनाप गफ यायां क्वाःक्वाः च्या त्वनेबलय् फुर्ति हे पिहां वः । तर दुःखयागु खँ छु धाःसां ख्यें नयाः ख्येंयागु ख्वला लाःलाःथाय् वांछ्वयाः फोहर याना तःगु खनाः मन हे गथे गथे जुल । स्वयम्भू चाःहिउ वईपं पाहुनातय्सं छु धाल जुइ धकाः बिचाः वइगु । स्वयम्भूया च्वय् उलिमछि धार्मिक संस्थात दु । खालि दक्वस्यां पुलुपुलु जक स्वयाच्वनीगु । उकियात पनेगु ज्याय् छाय् न्ह्यचिला मदिल थें धकाः मतिइ वइगु । - कृष्णमान डंगोल मखंगल्ली, तुन्छेबहाः, येँ ।",http://www.nepalmandal.com/content/498.html
नेवाःतय् मंकाः संघर्ष ,"Posted on Mon Dec 29, 2008  10:34 am NST","आः नेवाःतय् बिस्कं स्वायत्त राज्य दयेकेया लागिं सम्पूर्ण नेवाः खलः पुचःत जानाः नेवाः स्वायत्त राज्य मंकाः संघर्ष समिति स्थापना जूगु सार्वजनिक घोषणा जुल । थ्व संघर्ष समितिपाखें आः नेवाःतय् राज्य पलिस्था यायेगु ज्याय् धाथें छुं याइगु खः लाकि धइगु आशा ब्वलंगु दु । पूर्वय् लिम्बुवानतय्सं लिम्बु राज्य स्थापना यायेमाः धकाः तःधंगु आन्दोलन थनाच्वंगु दु तराईलय् मधेशी राज्य स्थापना यायेमाः धकाः आन्दोलन जुयाच्वंगु दु । तर देय्या केन्द्रय् च्वंपिं जुयां नं नेवाःतय्सं धाःसा छुं याये फयाच्वंगु मदुनि । अःखतं नेवाःतय्सं प्यखेरं पेले यायेगु ज्या जक जुयाच्वंगु दु । थज्याःगु निराशाया इलय् पलिस्था जूगु थ्व संघर्ष समितिं आः छुं यानाः क्यना बीगु खः लाकि धकाः झीसं आशा याये फइगु जुयाच्वंगु दु । तर थ्व संघर्ष समिति सुं व्यक्तिया लागिं जक धाःसा जुइ मजिउ । लिसें गुगुं खलःया स्वार्थ पूवंकेगु लागिं जक नं जुइ मजिउ । थ्व मुक्कं नेवाःतय् मुक्तिया लागिं जुइमाः । खालि संस्था दयेकाः पद जक धारण यानाच्वनेगु ज्या नं थुकिं याये मजिउ । मुख्य खँ ज्या यायेमाःगु दु । संघर्ष समिति धासेंलि संघर्ष यायेगु थुकिया मुख्य ज्या खः । नेवाःतय्त सतकय् क्वकायेगु राज्ययात दवाव बीगु राजनीतिक पार्टीतय्त बाध्य याकेगु थुकिया मुख्य ज्या जुइमाःगु दु । सुभाय् । - के. आर., येँ ।",http://www.nepalmandal.com/content/515.html
पशुपतिइ राजनीति मयाये ,"Posted on Wed Jan 7, 2009  6:38 pm NST","पशुपतियाथाय् पुजारी तयेगु ज्याय् राजनीति यात धकाः विवाद जुयाच्वंथाय् झन् अन आन्दालन यानाच्वंपिं नेवाः भण्डारी जातियात आक्रमण यानाः बांलाःगु ज्या मजूगु खँ सकस्यां वाःचाः जुइमाः । थ्व  वाईसीएलया कार्यकर्तातय्सं तसकं तःधंगु गल्ती याःगु दु । उमित ला कारवाही याये हे माः । अन नेवाः हे पुजारी तयेमाः धकाः जुयाच्वंगु आन्दोलनय् नेवाः मुक्ति मोर्चां हे विरोध यानाच्वंगु बांलाक मथुयाच्वंगु दु । छाय् नेवाः विरुद्ध नेवाः हे लगे जुयाच्वगु खः । देशय् हानं छक्वः नेवाः नेवाः ल्वाकेगु ज्या जकं जुइत्यंगु मखु ला  झी सकलें सतर्क जुइमाःगु दु । नेवाःतय्त जुइगु समस्याय् नेवाः मोर्चां बांलाःगु भूमिका म्हितेमाःगु मखु ला गन तक पशुपतिइ सुयात नियुक्त यायेमाःगु धइगु प्रश्न दु व ला सकस्यां धयाच्वंगु हे खँ धायेमाः अनयागु पुलांगु परम्परा व चलनयात ध्यान तयाः ज्या यायेमाःगु खः । पशुपति धइगु पुलांगु परम्परा दुगु आराध्यदेव खः । अनयागु परम्परायात राजनीतिक ढंगं जक स्वयां मजिउ । वयात राजनीतिक रुपं समाधान यायेगु नं पाय्छि मखु । थ्व ज्याय् राजनीतिक पार्टीत ला न्ह्यःहे वये हे मजिउ । आः एमाले कांग्रेस पार्टीया नेतातय्सं मौकाया फाइदा कायेत प्याच्च प्याच्च न्ववाना हःगु नं पाय्छि मखु । थुकिं ला मेपिं राजनीतिक पार्टीतय्त नं न्ह्यःने न्ह्यःने वयेत उत्साहित याना बी । अले राजनीति दुहां वन कि थ्व समस्या झन् समाधान हे याये मफयेक तःधं जुयाः विकराल जुयाबीगु खँय् ध्यान तयेमाः । - कृष्णहरि प्रधान, चिकंमुगः येँ ।",http://www.nepalmandal.com/content/599.html
हिन्दूतय्त छाय् ख्वयेकूगु ? ,"Posted on Thu Jan 8, 2009  5:41 pm NST","सम्पादकजु, नेपाःया इतिहासय् गबलें मजूनि कथं सम्पूर्ण हिन्दूतय् तःधंम्ह द्यः पशुपतिनाथया पुजा तकं मजुयाच्वंगु तसकं हिसि मदुगु खँ खः धायेमाः । माओवादीया सरकारं तसकं हे हिसि मदुगु ज्या यानाः पशुपतिइ थः यःम्ह मन्त्री नियुक्ति यायेगु थें यानाः पुजारी नियुक्त यानाः देशय् गन्जागोल अवस्था हया बिल । थ्व तसकं बांमलाः । माओवादी धाःपिं ला द्यः हे माने मयाईपं खः । उमिसं पशुपतिइ न्ह्यागु जूसां छु धकाः अथे याःगु जुइ लाःसा । तर माओवादी द्यः माने मयाईपं जुल धायेवं फुक्क हे उपिं थें जुइ धइगु ला मदुनि । थौं पशुपतिनाथया स्नान तकं मजुयाच्वंगु खँ न्यनाः नेपाः जक मखु भारतय् च्वंपिं हिन्दूत तकं दुःखित जुयाच्वंगु दु । भारत जक मखु सारा विश्वया हे हिन्दूत मर्माहत जुयाच्वंगु दयेमाः । सारा विश्वया हिन्दूतय्त ख्वयेकाः माओवादीयात छु दइ  उमिसं थुकिया लिच्वः अवश्य भोगे यायेमाली । कुमारीयात लाक्वपाक्व धाःगुलिं गथे एमालेया नेता विद्या भण्डारीया हिया ल्वय् जूगु खः थौं पशुपतिनाथयात  लाथेपाथे याःगुलिं माओवादीया नेतातय्त नं अथे जुइ तिनि । - तिलक श्रेष्ठ, न्ह्यःखा, येँ ।",http://www.nepalmandal.com/content/613.html
समाज भिंकेगु ज्याय् सु न्हाप ,"Posted on Wed Jan 7, 2009  6:42 pm NST","येँया नेवाः समुदाय दुने थःत अति हे सुसंस्कृत व सम्पन्न संस्कृतिया थुवाः कथं न्ह्यब्वयाच्वंपिं  मध्यय् छगू समृद्ध थरयात उदाय्वर्ग धकाः म्हसीके बियाच्वंगु जुल । भगवान बुद्धयात उपास्य देव व बुद्धधर्म हे थःपिनि कुलायन नालाच्वंपिं उदायत थीथी गुंगू पेशाय् विभाजित जुयाच्वंपिंत छपाः हे कुसां कुइकाः  समानताया आधारय् ऐक्यवद्ध यानाः न्ह्यज्यायेत स्वंगु संस्थाया नां 'उदाय समाज' जुल । थुज्वःगु बृहद उद्देश्य पूवंकेत स्वयेमाःगु संस्थाया वर्तमान नायलं थःगु अशिष्ट शब्द व व्यवहारं यानाः उदाय दुनेया हे छगू ब्वति-कसाः गुथि तंचाल । थ्व हे रोषया आवेगय् उगु गुथिं 'समाज'या ज्याय् गुगुं कथं नं सहयोग मयायेगु पर्चाबाजी जुल । थ्व सुयागुं निंतिं बांलाःगु खँ मखुत । उकिं गुथि व समाजया नायःतय्सं थःथःगु द्वंगु वाःचायेकाः क्षमा याचना यायेत संकोच यानाच्वने मजिल । - उदास उपासक, येँ ।",http://www.nepalmandal.com/content/600.html
कांग्रेस सरकारया लिच्वः ,"Posted on Thu Jan 8, 2009  5:40 pm NST","नेपाली कांग्रेसं आः सरकारयात ज्या हे याके मखु धकाः भिष्म प्रतिज्ञा याःगु थें च्वं । छाय्धाःसां संसद न्ह्याके त्यन कि बहिष्कार यानाः छुं हे ज्या याके बीगु मखु । न सरकारं यानाच्वंगु ज्यायात छुं ग्वाहालि यात न सदनय् हे छुं पलाः न्ह्याके बीगु कुतः यात । थ्व ला सरकार जक मखु राष्ट्रयात हे खत्तम यायेत्यंगु थें च्वं । थ्व देशय् दकलय् अप्वः सरकार चले याःम्ह सुं दुसा व कांग्रेस हे जक खः । तर कांग्रेसं सरकार यानाः देशयात छु यात धइगु प्रमाण ला झीसं खना हे च्वनागु दु । थौं नेपालय् १२ घण्टा लोडशेडिङ, महंगी, लुटपाट, हिंसा धइगु गुलि नं जुयाच्वंगु खः व फुक्क कांग्रेस सरकारं पिना थकूगु पुसा खः । उकियात विषालु फल जक आः हुर्के जुयाः पिहां वयाच्वंगु खः । माओवादीया दुर्भाग्य धायेमाली कि उपिं थज्याःगु विषालु फल सप्रे जुइगु इलय् वयाः सरकारया कुर्सीइ फ्यतू वयाच्वन । लोडशेडिङ धइगु माओवादी प्यला सरकारय् च्वनेसातकि वःगु मखु । थ्व ला कांग्रेसं १२ वर्ष शासन याःगुया परिणाम खः । कांग्रेसं न थःपिंसं बांलाःगु ज्या यात न कर्पिन्त बांलाःगु ज्या याके बिल । - कृष्णहरि डंगोल, लगंबहाः, येँ ।",http://www.nepalmandal.com/content/612.html
बाहिरी चक्रपथयात पनेमाल ,"Posted on Fri Jan 9, 2009  8:04 pm NST","येँ देया विकास यायेगु धकाः प्रस्तावित यानातःगु बाहिरी चक्रपथ हानं दयेकीन धकाः चर्चा यानाच्वंगु खँ सी दयाच्वन । थ्व चक्रपथ दयेकल कि ला स्वनिगलय् पिनेयापिं मनूत तसकं अप्वयाः थनया कला संस्कृति, रहनसहन हे ध्वत जुइ धकाः झी नेवाः न्ह्यलुवाःपिंसं धायेगु यानाच्वंगु दु । तर झी नेवाः न्ह्यलुवाःपिंसं बाहिरी चक्रपथ दयेके मजिउ धकाः पिने भाषण जक याःसां उगु चक्रपथ दयेकेगु ज्यायात पनेगु लागिं धाःसा छुं हे पलाः ल्ह्वनाः अघि सरे जूगु मखु । थौंकन्हय् उगु चक्रपथं थीगु धकाः चर्चा यानातःगु गामय् जग्गा मीगु हे थ्व ला चक्रपथ एरिया खः धकाः प्रचार यानाच्वंगु दु । उकुन्हु जिमि ककाया जग्गा न्याः वंबलय् नं मीम्हेस्यां 'थ्व ला चक्रपथं थीत्यंगु जग्गा खः साउजी' धकाः पाखा जग्गाया तकं तसकं थिकय्क भाः तल । पिने धाःसा जग्गाया भाः तकं चक्रपथया नामं थहां वनाच्वंगु दु  तर झी धाःसा खालि पिने च्वनाः विरोध जक यानाः हालाच्वना । थ्व ज्यायात पनेगु लागिं नेवाः खलः पुचःत जानाः छु आन्दोलन यायेमाःगु खः मयासें मगाःगु अवस्था वयेधुंकल थें च्वं । - रुद्र कर्माचार्य, ज्याथा, येँ ।",http://www.nepalmandal.com/content/626.html
हानं अशान्ति जुइन ,"Posted on Fri Jan 9, 2009  8:07 pm NST","सम्पादकजु, नेपाःया थाय्थासय् अझ नं वाईसीएल व युथ फोस्र धाःपिनि ल्वापु जुयाः तसकं अशान्ति जुयाच्वंगु दु । उकुन्हु तिनि येँया हे जितपुरफेदीइ युथ फोस्रया छम्ह स्थानीय नेतायात दायाः तुति तकं पाला बिउगु समाचार न्यनाः झी सकलें स्तब्ध जुइमाल । छगू पत्रिकाय् वयागु तुति हे चानातःगु फोटा नं प्रकाशित जूगु दु । थ्व ला तसकं हे विभत्स धाःसां जिउ । अय् यानाः ला मनूतय्त सास्ती यानाः आक्रमण याये मजिउगु खः । थुकिं यानाः कन्हय् युथ फोस्रं नं कन्हय् वनाः वाईसीएलया कार्यकर्तायात अथे हे यानाः ल्हाः तुति पालाः सास्ती याना बिल धाःसा वयात ठीक यात धायेगु लाकि बेठीक यात धायेगु  ठीक धाये धाःसा अथे तुति हे पालेगु ज्यायात गय् यानाः ठीक धायेगु । आः बेठिक धाये धाःसा उमिसं याये जिउ जिमिसं जक याये मजिउ ला धकाः धाः वइगु सम्भावना दु । सर्वसाधारण मनूतय्सं छु धायेगु  युथ फोस्र व वाईसीएल धाःपिं गुण्डा मवाली थेंज्याःपिं ला मखु । उपिं राजनीतिक पार्टीया बिचार ज्वनाः सनीपिं खः । तर उमिसं गुण्डातय्सं थें हे मनूतय्त दायाः पालाः स्यानाः घटनात याना जूगुलिं देशय् अशान्ति वइगु खने दत । उमित नियन्त्रण याइगु पार्टीत छु यानाच्वंगु खः आः तक ? - विष्णु ताम्राकार, यल ।",http://www.nepalmandal.com/content/627.html
झण्डै इस्वी संवत् ,"Posted on Sun Jan 11, 2009  7:19 pm NST","नेपाल सरकारं नेपाल संवत्यात राष्ट्रिय मान्यता बीधुंकाः इस्वी संवत्यात प्रयोग यायेगु मान्यता बीगु धकाः खँ पिहां वःगु खः । तर खँ पिहां वयेसातिक सकलें नेपाली जनतां थ्व ज्याया विरोध याःगुलिं प्रयोग यायेगु मान्यता बी मछाल । मखुसा सा इस्वी संवत्या न्हूदँ २००९ या लसताय् हे नेपाल सरकारं थ्व खँयागु नं घोषणा यानाः नेपाली जनताया ख्वालय् ल्वाप्पा नकेगु कुतः यायेत्यंगु खः । धन्य अज्याःगु ज्या जुइ मलात । सरकारं छु बिचाः यानाः अज्याःगु अनैतिक निर्णय यायेत्यंगु खः झीसं मसिउ । तर मयाःगुलिं न्ह्यागुसां बांलाःगु ज्या चाहिं जूगु दु धायेमाः । वास्तवय् नेपालय् प्रयोग यायेत माःगु संवत् हे मदुगु ला ख हे मखु । नेपालय् सरकारी मान्यता बियाः प्रयोग यायेमाः धकाः नेपाल संवत्या प्रस्ताव न्ह्यःने हयातःगु खः । नेपाल संवत्या आन्दोलनकारीतय्सं थ्व माग यानाः सरकारयात न्ह्याबलें घचघचे हे यानाच्वंगु दु । तर सरकारं अज्याःगु खँयात मन्यँसे इस्वी संवत्पाखे ध्यान बिउगु तसकं गलत खः । आः नेपाल संवत्यात व्यवहारिक रुपं प्रयोग यायेत छगू न्हूगु क्यालेण्डर नं बजारय् वःगु दु । सरकारं थ्व क्यालेण्डर स्वये हे  धुंकल जुइमाः । बरु थ्वहे प्रयोग यानाः लागू याःसा सकस्यां लसकुस याइगु खइ । थज्याःगु ज्याय् झी न्हूदँ समारोह समितिं विशेष रुपं कुतः याना बी माःगु खः थें च्वं । - हर्ष वज्राचार्य, ताहाचः येँ ।",http://www.nepalmandal.com/content/640.html
ग्व माक्व भाः क्वकाःगु ,"Posted on Sun Jan 11, 2009  7:19 pm NST","सम्पादकजु, विश्वन्यंकं पेट्रोलियम पदार्थया भाः कुहां वयाः कीर्तिमान हे कायम जुइगु लाइनय् दु । थुकिं यानाः भारत लगायत फुक्क हे देशय् पेट्रोलया भाः क्वकायेगु शुरु जुयाच्वंगु दु । तर नेपालय् धाःसा सरकारं छुं भचा भाः क्वकाःसां आः तक गाक्क भाः क्वकाःगु धाःसा खने मदु । नेपालय् न्हापा लिटरं ५५ तका ति  थ्यंबलय् विश्व बजारय् गुगु भाः कायम जुयाच्वंगु खः व स्वयां नं आः भाः कुहां वयेधुंकल । तर नेपालय् धाःसा लिटरं ८० तका तिनि । भाः थहां वंसा तुरुन्त हे उपभोक्ताया छ्यनय् दिके हथाय् चाइम्ह आयल निगमं छाय् थें आः चाहिं उपभोक्ताया भार क्वकायेगु पाखे बिचाः मयाःगु थें ? उपभोक्तायात धाथें बिचाः यायेगु खःसा अझ नं भाः क्वकयाः राहत बीमाःगु खः । ग्याँसया भाः भचा क्वकया बिल । तर भाः क्वकाः थें बजारय् ग्याँस धाःसा न्यायेगु दुगु मखु । भाः क्वकाल कि अभाव याना बीपिं व्यापारीत झीत मारामार दु । सरकारं भाः क्वकाःसां नं छुं अर्थ मदुगु सरकारया वाःचाः ला थें ? - विनोद महर्जन, ख्वप १७ ।",http://www.nepalmandal.com/content/641.html
हानं फोहोरया फोहोर ,"Posted on Mon Jan 12, 2009  3:24 pm NST","येँ महानगरपालिकाया सडक बजारय् असं थेंज्याःगु थासय् हे हानं फोहोर मुनाः वने हे मजियाच्वंगु दु । लँजुवाः व गाडी चले याईपं वहे फोहोरया द्यःने पाखें वये वने यानाच्वंगु दु । उगु लँ जुइमाःपिं मनूतय्  न्हाय्प्वाः तिनाः वने मालाच्वंगु दु । थथे छाय् फोहोर जुल धकाः धाः वंसां ल्याण्डफिल साइटय् हानं फोहोर कुर्के मबिउगुलिं ल्ह्वने मफुत धाइ । तर ल्याण्डफिल साइट धाःथाय् छाय् थथे घरिघरि बन्द जुयाच्वनीगु खः झीसं धाःसा छुं हे सिउगु मखु । चिकुलाया ई । देशय् टुरिष्टत चाःहिउ वइगु सिजन धाःसां जिउ । लँय् लँय् थज्याःगु फोहोरया पहाड खनीबलय् उमिसं छु धाइगु खः ? थ्व ला फुकस्यां बिचाः यानाः छगू निकास पिमकासें मगाःगु जुयाच्वंगु दु । - तुल्सी महर्जन बागबजाः, येँ ।",http://www.nepalmandal.com/content/653.html
मिस नेवाःया आधार ,"Posted on Mon Dec 29, 2008  10:39 am NST","सम्पादकजु, थौं कन्हय् 'सन्ध्या टाइम्स'य् मिस नेवाः ११२९ या प्रतिस्पर्धीतय् म्हसीका पिदनाच्वंगु दु । छगू निगू मगाःगु मचाःगु म्हसीकाया बारे न्ह्यथनाच्वना । मिस नेवाः जुइमा वा मिस नेपाल जुइमा उकी ब्वति काइपिनिगु लागिं छगू न्यूनतम आधार तय जूगु जुइमाः । गथे कि :- १.  बुन्हि : म्होतिं नं नीदँ दुपिं जुइमाः । नीदं क्वय् च्वंपिं मजिउ । मिसात नीदँ मथ्यंतले शरीर पूरा विकास जुइ मखु । २. शिक्षा : धाइ मिस नेवाः जुइगु म्ह ब्वयेगु मखु । जेहन्दार याने ट्यालेन्ट न्ह्यब्वयेगु नं खः । तर यदि शिक्षा हे मगाः धाःसा ईपं गथे ट्यालेन्ट जुइ उकिं मिसा जुइपि फःसा स्नात्तक तक ब्वनातःपिं जुइमाः । तर मिस नेवाःया प्रतिस्पर्धीतय् शिक्षा न्ह्यथनातःगु मदु । ३.  नेवाःभाय् बांलाक ल्हाये सःपिं व ब्वने फुपिं जुइमाः । थथे माःगु मेमेगु नं स्तर दइ । अज्याःगु न्युनतम स्तरय् थ्यंपित जक ब्वति कायेकेगु नियम दयेकेमाः । - डा.  तुल्सीनारायण श्रेष्ठ",http://www.nepalmandal.com/content/516.html
झन जक जाम का ,"Posted on Tue Dec 30, 2008  2:33 pm NST","थौंकन्हय् सरकारं गाडीयाःगु चापयात ध्यानय् तयाः खुसि सिथय् सिथय् थीथी थासय् लँ दयेकाः सुविधा बियाच्वंगु दु । थ्व पुलांगु हे योजना खःसां आः चाहिं पीच नं यानाः सवारी साधनतय्त अःपुगु व शर्ट कट लँ मालेत अःपुगु अवसर बियाच्वंगु दु । थ्व तसकं बांलाःगु व च्वछायेबहगु ज्या खः । तर सरकारपाखें थ्व बांलाःगु ज्या याःसां अज्याःगु लँयाःगु चोक चोकय् लाक्क धाःसा न्ह्याबलें गाडी जाम जुयाः तसकं समस्या जुयाच्वंगु दु । अन न्हापा हे छपु लँ दयाच्वनीगु जुल । आः हानं छपु लँ बढे जूबलय् निपु लँ ल्वाइथाय् लाक्क चोक बने जुयाः अज्याःथाय् न्ह्याबलें जाम जुयाच्वनी । अन ट्राफिक नं वइ मखु । पुलांगु लँ चिबाला जुयाच्वनी । सने तकं दइ मखु । अले याकनं वने धकाः स्वःसा घण्टौं जाम जुया बी । लँ जकं दयां छु यायेगु  उकियात व्यवस्थित याये फुगु मखु । माल पाएर के गर्नु चाल पाए पो धाः थें जुयाच्वन थ्व लँ ला । लँ दु थें उकियात व्यवस्थित यायेफुसा जक अज्याःगु लँया नं फाइदा दइ । मखुसा झन झन्झट का । - मिठाराम श्रेष्ठ, येँ ।",http://www.nepalmandal.com/content/536.html
तिथिमिति बांलाक छ्यले ,"Posted on Mon Dec 29, 2008  2:47 pm NST","सम्पादकजु, जितः ताः 'सन्ध्या टाइम्स' न्हिपौयात सकसिनं माया याः । न्हिथं 'सन्ध्या टाइम्स' छक्वः मस्वःतले आत्मसन्तुष्टि मजुईपं नेवाः दाजुकिपा तःकेहेँपिं आपालं दयेमाः । 'सन्ध्या टाइम्स'यात न्हिपौ सकल नेवाः जातिया ख्वाःपौ धाःसां पाइ मखु । तर तिमिला यचुसे च्वनाः थिनाच्वंसां उकि नं हाकुगु दाग दु धाये थें 'सन्ध्या टाइम्स' न्हिपतिइ नं छुं छुं मचाःमगाः दु थें अनुभव जू । व विषय धइगु नेपाल संवत् व तिथिमितिया न्ह्यब्वया खः । बुदिं, कय्तापुजा, बार्हाः पुजा, इहिपा, मचाजंक्व, बुराबुरी जंक्व, इहि यायेगु, धलं दनेगु, जात्रा पर्व, मेला, उपासना (अप्सं), च्वनेगु आदि इत्यादिइ तिथिया विशेष महत्व दु । थुज्वःगु तथ्ययात बिचाः यानाः वनेबलय् थ्व झीगु आस्थाया पौ 'सन्ध्या टाइम्स'य् न्हिथं गुगु तिथि पित बीगु खः उकी बांलाक औपचारिक कथं द्वंविद्वं मदयेके माःगु खनेदु । गथे कि वंगु यःमरि पुन्हियागु खँ काये । 'सन्ध्या टाइम्स'य् वकुन्हु पिदंगु तिथि थथे दु - नेपाल संवत् ११२९ थिंलाथ्व १४ (पुन्हि) । थिंलाथ्व १४ कुन्हु चतुर्दशी जुइमाःगु तर पुन्हि धकाः कोष्ठय् धयातल । व पुन्हि जूसां छु पुन्हि धकाः स्पष्ट मजुल । तर वहे पौया दुने पतिया फुकं पेजय् थिंलाथ्व १४ मजुसे १५ हे जुयाः पिहां वयाच्वंगु दु । पत्रपत्रिकाय् तिथि संवत् बार उखे थुखे लाइगु सामान्य धाइ । तर उकिया लिच्वः गुम्हेसिगु निंतिं असामान्य नं जुया बीफु । विशेष रुपं थ्वहे न्हिपौया तिथिमिति स्वयाः ज्याखँ न्ह्याकीपिनिगु निंतिं । तर छता खँ थथे तिथिमिति उखेथुखे जुइगु ज्या नेपाल संवत्य् जक जुयाच्वनेगु याः । विक्रम संवत्य् धाःसा मजू । उकिं तिथिमिति शुद्धताया निंतिं छता निता सुझाव बियाच्वना । १. तिथिमिति तयेबलय् बांलाक क्यालेण्डर स्वयाः जक त्याजीक ध्वाथुइक तयेगु । २. तिथिमिति बःचाहाकलं मतयेगु गथे कि ने.सं. ११२९ थिंलाथ्व १५ (पुन्हि) धकाः मतसे ने.सं. ११२९ थिंलाथ्व १५ यःमरि पुन्हि शुक्रवाः धकाः पूवंक तयेगु । ३. झिंनिगू लाया पारुं निसें पुन्हि तक व हाकनं पारुं निसें आमाइ यानाः दछि तकया दुने छु तिथिइ छु दिन लाः छु पर्व छु मेला छ पुन्हि छु चःर् हे छु पंचमि छु तृतिया छु एकादशी आदि खुलस्त उलाः तिथिमिति बीगु । ४. फुसा थाय् दुसा कन्हय्या तिथि धकाः भचा बिस्तृत रुपं कन्हय्या तिथि न्ह्यथना बीगु । राष्ट्रियताया सवालय् न्ह्यःने लाःगु थुगु 'सन्ध्या टाइम्स'य् ई कथं माःगु सुधार याना वनेगु सकसिगुं निंतिं बांलाःगु खँ जुइ । - नानीकाजी सापू",http://www.nepalmandal.com/content/524.html
'दिं' धाःसा गय् जुइ  ? ,"Posted on Tue Dec 30, 2008  2:39 pm NST","सम्पादकजु, नेपाःया राष्ट्रिय संवत् नेपाल संवत्यात अःपुक व्यवहारय् छ्यलेगु लागिं न्हूगु क्यालेण्डर पिहां वःगु दु । उकी नेपाल संवत्या महिनायात नं विक्रम संवत्या महिना थें छ्यलाः तयातःगु दु । भाजुपिं देवदास मानन्धर व समिर कर्माचार्यिपंसं थ्व क्यालेण्डर पिकाःगु खः । वय्कःपिं सुभाय्या पात्र खः । तर वय्कःपिंसं नेपाल संवत्या दिनगन्ती कायेबलय् विक्रम संवतय् गते व इस्वी संवतय् तारिख धाये थें नेपाल संवतय् छु धायेगु धकाः उल्लेख याना मदी । थुकिया शव्द प्रयोग यायेगु बारे वय्कःपिंत नं द्विविधा जुयाच्वंगु थें च्वन । जिं स्वयेबलय् नेपाल संवतय् अथे दिनगन्ती याइगु गतेयात 'दिं' धइगु शव्द प्रयोग याःसा जी थें च्वं । उकियात नेवाः भासं 'दिं' धकाः छ्यःसा खय् भासं 'दिन' धकाः छ्यःसां जिल । थथे जुइबलय् नेपाल संवत्या क्यालेण्डर अःपुक छ्यले फइ । गथे कि नेपाल संवत् ११२९ कछला २६ दिं । अथवा २६ दिन । थ्व दिं धइगु नं गते धाये थें खः । आः धायेबलय् थाकु थें च्वंसां लिपा प्रयोग जुजुं वनीबलय् सामान्य जुयावनी । न्ह्यागु खँ नं शुरुइ मिछं थें च्वंसां लिपा अथें मिले जुया वनीगु खः । झी नेपाल संवत्या आन्दोलनकारी नापं नेपाल संवत्या अःपुगु क्यालेण्डर दयेकादीपिं भाजु मय्जुपिंसं थुकिया बारे बिचाः यानादी धकाः आशा यानाच्वना । सुभाय् । - राजभक्त श्रेष्ठ, सिन्धुपाल्चोक (हाल येँ)",http://www.nepalmandal.com/content/537.html
३ गते भव्य याये नु ,"Posted on Wed Dec 31, 2008  3:27 pm NST","‌नेवाःतय्गु अधिकार कायेत नेवाः स्वायत्त राज्य संघर्ष समितिं थ्वहे वइगु माघ ३ गते नेपालमण्डलय् शक्ति प्रदर्शन यागुत्यंली झी सकल नेवाःतय्सं ब्वित कयाः साथ बीमाःगु दु । आः नेवाःतय्गु अस्तित्व बचे यायेगु खःसा सकलें नेवाःत जानाः थःगु शक्ति नं क्यनेमाःगु आवश्यकता दु । तराईलय् मधेशी समुदायं गज्याःगु शक्ति क्यनाच्वन झीसं खना हे च्वनागु दु । मधेशी जक मखु थौंकन्हय् लिम्बू， तामाङ्ग， गुरुङ्ग जक मखु चेपाङ्ग समुदाय नापं थःपिंत अलग्ग प्रदेश माः धकाः आन्दोलन यानाच्वंगु दु । थज्याःगु इलय् झी नेवाःत जक सुम्क च्वनाच्वंगु थें च्वं । फुक्क आन्दोलन जुयाच्वंगु इलय् नेवाःत सुम्क च्वन धाःसा छाय् सुम्क धइगु पक्का नं प्रश्नचिन्ह वइ । उकिं माघ ३ गते जुइगु प्रदर्शनयात भव्य रुपं सफल यायेगु लागिं सकस्यां फुफुकथं ग्वाहालि यायेमाःगु दु । - सुमन ताम्राकार, मरु येँ ।",http://www.nepalmandal.com/content/553.html
न्हूगु भर्ती छाय् ? ,"Posted on Wed Dec 31, 2008  3:30 pm NST","सम्पादकजु, सेना समायोजनया ज्या न्ह्यानाच्वंगु इलय् नेपाली सेनां न्हूगु भर्ना कयाच्वंगु बांलाःगु ज्या मखु । देशय् शान्ति प्रकि्रया न्ह्यानाच्वंगु ला सकस्यां सिउगु हे खँ खः । शान्ति प्रकि्रया शुरु जूबलय् 'छु गुगु अवस्थाय् दु वहे अवस्थाय्' धकाः सेनायात तयेगु धकाः धाःगु खः । वहे सहमति कथं जनमुक्ति सेनायात थीथी शिविरय् तयेयंकूगु खः । उपिं शिविरय् ख्वाउँ व तांन्वः मधासे गज्याःगज्याःगु रोगव्याधीयागु तकं सामना यानाः च्वनाच्वंगु दु । तर थुखेपाखे वयाः आः वयाः तिनि नेपाली सेना जूगु पुलांगु शाही नेपाली सेनां धाःसा धमाधम न्हूगु सेना भर्ती कयाच्वंगु दु । थ्व ला सीधा हे शान्ति सम्झौताया उल्लंघन खः । दछि निदँ न्हूगु सेना भर्ती मयायेवं सुयातं छुं पाइगु खँ मखु । यदि नेपाली सेनाय् न्हूगु भर्ती हे कायेमाःगु खःसा वहे शिविरय् च्वनाच्वंिपं जनमुक्ति सेनापाखें हे भर्ती यानाः काःसां जीगु खः । थथे यायेबलय् माओवादीं धाः थें सेना समायोजनया प्रकि्रया नं शुरु जुया वनीगु व अन शिविरय् च्वनाच्वंपिं सैनिकतय् लागिं राज्यया कोषपाखें यानाच्वंगु खर्च नं घटे जुइगु खः । नेपाली सेनाय् समायोजन यानाः दुकायेमाःपिं देशया लगिं ज्यान बीत तयार जुयाच्वंपिं हजारौं सैनिकतय्त शिविरय् बन्दी थें कुनाः नेपाली सेनाय् मेपिं हजारौं पिनेयापिं मनूतय्त सेनाया रुपय् भर्ती यायेगु धइगु थ्व ला तप्यंक हे देशया न्हूगु परिस्थितियात मथुइकूगु ज्या खः । थुकिं द्वन्द्वयात समाधान मयासे हानं मेगु तःधंगु द्वन्द्व पिकायेगु ज्या जक याइ । नेपाली सेनां देशया अवस्था छु जुयाच्वंगु खः व ला मसिउगु खइ मखु । सीक सीकं अथे यानाच्वंगु दुसा सुयागु निर्देशनय् यानाच्वंगु खः नेपाली जनतां सीकेमाःगु दु ।",http://www.nepalmandal.com/content/554.html
लोडशेडिङं खत्तम यात ,"Posted on Thu Jan 1, 2009  9:39 pm NST","न्हिं न्हिं १२ घण्टा लोडशेडिङ यानाः नेपालय् गुलि तक भद्रगोल जुल धकाः ला सकस्यां खन हे जुइ । मत मदयाः मनूतय्गु जनजीवन ला अस्तव्यस्त हे जुयाच्वंगु दु । गन वने गन च्वने जुयाः व याये थ्व याये धइगु हे मदयाः हाहाकार हे जुयाच्वंगु खनेदु । सुथय् लः वःसा मत मदु । थौंकन्हय् पम्पुं मसायेकं लः वःगु मखु । मत मन्त कि ला लः तक हे काये खनीगु मखु । लँय् वंसा खिउँयाः ग्याना हे पुसे च्वं । सुनां हयेकाः जकं वइगु लाकि धकाः ग्यानाः ग्यानाः वनाच्वनेमाः । खिउँसे च्वन धकाः सरकारं प्रहरीया सुरक्षा धाःसा बढे याःगु मखु । वहे गाडी यक्व चले जुइगु लँय् भचा पनाः हे चेक जाँच यानाच्वंगु दु । मेथाय् हुल जुइगु थासय् छुं नं जाँच मदु । प्रहरी नं मत मंत कि ग्याः थें च्वं । मत मदुथाय् पिहां हे वःगु खने मदु । खास यानाः मिसापिं मनूत आः पिने तक वनेत हे ग्यायेमाःगु जुयाच्वंगु दु । ग्यानाः आः छु पिहां तकं हे मवँसे च्वनाच्वनेगु ला कि छु  छगू मजिउसा मेगु याये जिउगु ला सरकारं याना बीमाःगु खः नि । जनतायात छु जुल कि गज्याःगु समस्या जुइ धकाः सरकारया ध्यान तकं हे मवं थें च्वं । - जुनी वज्राचार्य, मरु ।",http://www.nepalmandal.com/content/565.html
बांलाःगु ज्यायात सुभाय् ,"Posted on Thu Jan 1, 2009  9:43 pm NST","सम्पादकजु, ने.सं. ११२९ थिंलागा १५ कुन्हु १५ वडा चःमितं छगू ज्याझ्वलय् भाजु पूर्णकाजी ज्यापुयागु 'ज्ञानया  झ्याः' धइगु भजनया सी.डी. विमोचन यात । व सी.डी. स्वयाः व न्यनाः मन तसकं लय्ताः । छाय्धाःसां सी.डी. कभरय् थःगु नापं भजन गुरुपिनिगु किपा तयाः गुरुपिंत लुमन्ति धकाः गुरुपिंत लुमंकाः माने  यानादीगुलिं पूर्णकाजी ज्यापुयात जिगु दुनुगलंनिसें सुभाय् देछानाच्वना । थुगु सी.डी. न्यनेधुंकाः जितः धायेमास्ती वःगु नुगःया खँ थुकी दुथ्याकातःगु च्यापु भजनत हे बांलाः जू । उकी दुने नं जितः तसकं यःगु निपु भजन दु 'झीपिं सकलें' धाःगु पन्नाकाजी शाक्ययागु लय माणिक शाही व रीता महर्जनयागु सः दुगु भजन । मेगु 'गबलें गबलें' धाःगु पुर्णकाजी ज्यापुयागु लय व ईश्वर अमात्ययागु सःयागु भजन । लिपा लिपा नं थथे हे बांबांलाःगु भजनत दुथ्याःगु सी।डी। याकनं याकनं पिकयावं वने फयेमा धइगु दुनगलंनिसें कामना यानाः थुकी ज्या सनादीपिं दक्वसितं यक्व यक्व सुभाय् देछानाच्वना । - कृष्णमान डंगोल, मखं गल्ली, तुंछेबहाः, येँ ।",http://www.nepalmandal.com/content/566.html
बेसाः भाः नियन्त्रण सुनां याइ ,"Posted on Mon Jan 5, 2009  8:43 pm NST","नेपालय् बेसाः भाः हाकनं थहां वनाच्वंगु दु । तर थ्व बेसाः भाः छाय् थहां वनाच्वन धइगु खँ धाःसा सुनां नं सीके फयाच्वंगु मदु । न्हापा सछि व खुतकां लाःगु छगू लिटर मुस्यांचिकं आः सछि व पीतका थ्यनाच्वंगु दु । अथे हे केँ, जाकि, चिनिया भाः नं न्हियान्हिथं उकथं हे थहां वनाः आम सर्वसाधारण जनता म्वाये तकं मफइगु अवस्थाय् थ्यनाच्वन नं सरकारं थुखेपाखे मिखा धाःसा ब्वःगु मखं । छु थ्व देय् ध्यबा दुपिनि नितिं जक खःला यदि अथे मखुगु खःसा सरकारं आम गरिब सर्वसाधरण जनतायात लिच्वः लाइकथं थहां वनाच्वंगु बेसाः भाः पनेगु कुतः छाय् मयात धइगु न्ह्यसः थन ब्वलनाच्वंगु दु । कि सर्वहारा वर्गया प्रतिनिधित्व धइगु सरकारं नं जनतायात ध्वं लानाच्वंगु जक मखु ला । यदि अथे मखु धइगु खःसा याकनं स्वयां याकनं बजाः भाः अनुगमन यानाः आम जनतायात जुयाच्वंगु समस्या समाधान यायेगु कुतः यायेमाः । मखु धइगु खःसा हाकु बजाः यानाच्वंपिनिगु कारणं हे सरकारया दुगु विश्वास मदया वनी । - रुपक महर्जन, येँ ।",http://www.nepalmandal.com/content/575.html
लँ दयेकेत काःगु ध्यबा ग्व ? ,"Posted on Mon Jan 5, 2009  8:53 pm NST","सम्पादकजु, येँ महानगरपालिकाया नुगःचु जुयाच्वंगु थाय् थनया २३ वडास्थित सिद्धिचरण चुकं ओमबहाः वनेगु लँपु व झ्वःछेँ न्हूसाः जुयाः धर्मपथ वनेगु जीर्ण लँपु भिंकेगु धकाः थ्यंमथ्यं दछि न्ह्यः छगू कमिटी तकं नीस्वनाः स्थानिय बासिन्दातय्के नं ध्यबा म्हःगु खः । ध्यबा गुलि म्हय् धुंकल धइगु खँ सिबें नं लँ गबलय् पूवनी धइगु विशेष चिउताःया विषय जुयाच्वंगु दु । उगु हे लागाया न्हूसाः त्वालय् गबलें मवइगु व फय् जक वइगु लः नापं धःया मर्मत याकनं यायेत तकं इनाप यानाः तुल कापः तकं यखानाः लँ दयेकेगु सुचं सार्वजनिक याःगु खः । तर थौं वयाः उगु लँ दयेकेगु ला खँ त्वःताः हे छ्वये अप्पा चागः वा धाये लँ दयेकेत माःगु पूर्वाधार तकं तयार मजूनिबलय् उगु लागाय् यखाना तःगु तुल कापः नं  झउ जुइक चना वने धुंकल । उगु लागाय् तसकं जिर्ण जुइक स्यनाच्वंगु लँ स्वयेबलय् नेपाःया यर्थाथता प्रतिविम्बित यानाच्वंगु लुइके फु । अथे हे लँ दयेकेत धकाः स्थानिय बासिन्दा तय्के काःगु ध्यबा अन वं थन वं मजुइक व हे स्यनाच्वंगु लँय् मोटर मोटरसाइकल ब्वाकीगु इलय् ब्वइगु धू नापं जक ब्वयावंगु खःला कि?  कि गनं स्थानिय लगानी जक उठे जुयाः वडा कार्यालयं वा सम्बन्धित निकायं बी धाःगु बजेट जकं उपलब्ध मजूगु खः र? सम्बन्धित पक्षं याकनं जानकारी बीगु नापं ज्या नं यानाः क्यना बिउसा दकलय् सर्हानीय ज्या थ्व हे जुइ । - लँजुवाः ।",http://www.nepalmandal.com/content/577.html
छगू चीधंगु इनाप ,"Posted on Fri May 1, 2009  2:47 pm NST","सम्पादकजु, झीगु ज्ञानमाला भजन खलः स्वयम्भूया पुलांपिं नायः शान्तरत्न शाक्य व पन्नाकाजी शाक्यिपंसं न्ह्याकाथकूगु बांबांलाःगु ज्याझ्वःत मध्यय् लय्लय्पितं न्ह्याकाच्वंगु बुद्धपुजा आःयाम्ह नायः भाजु रत्नबहादुर राजकर्णिकारया पालय् जक छाय् निरन्तर मजूगु थें  छथाय् निथाय्ला पुलुक पालुक यंकू । उकिं लय्लय् पतिकं मदिक्क बुद्ध पुजा न्ह्याकादीत इनाप यानाच्वना गुकिं यानाः जिमिसं मसिउगु व मवनागु थासय् नं वने दइ । अले धर्म नं याये दइ धइगु मनंतुना च्वना । अले मेगु छगू इनाप न्हापा न्हापा थें ज्ञानमाला भजन नं झःझः धायेके माःगु दु आः गुलि बांलाः थ्व स्वयां अप्वः बांलाके माःगु दु । गथे याःसा जी धकाः सहलह यानादीमाल । जिं स्वयॆबलय् हनाबना यायेगु क्वातुके माल नापं धर्म व पुण्य लाइगु ज्याझ्वःत नं हयादीमाल अले जिपिं आजीवन जःतय्सं फुइँ यानाः धाये फइ थ्वला रत्नदाइयागु पालंनिसें जूगु धकाः । न्ह्याबलें न्ह्याबलें छिगु नां नं च्वनाच्वनी । - कृष्णमान डंगोल, मखं, गल्लितुन्छेबहाः यॆँ ।",http://www.nepalmandal.com/content/1143.html
फुक्क हे सेनापति लिउने ,"Posted on Mon May 4, 2009  1:56 pm NST","नेपाःया राजनीतिक पार्टीतय्गु बानी व्यहोरा खनीबलय् थुमित ला झीसं छाय् भोट बियाः त्याका छ्वयागु धकाः मनय् वयाच्वनीगु । छाय्धाःसां देशय् थौं जनताया गुलि तःधंगु मार नयाच्वंगु दु । थारुतय्सं बन्द याःगुलिं राजमार्गय् हे गुलि मनूत विजोक जुयाः च्वनेमाल धकाः समाचार वयाच्वंगु दु । तर फुक्कं पार्टीत धाःसा वहे प्रधानसेनापति छम्हेसिया लिउ लिउ ब्वाँय् वनाच्वन । छु देशय् प्रधानसेनापति छम्ह बाहेक मेगु छुं हे ज्या मदु लाकि छु  थ्व प्रधानसेनापति छम्हेसिगु लागि पार्टीतय्सं मेगु ला छु खँ संविधान च्वयेगु ज्यायात हे वास्ता मयासे ब्वाँय् वनाच्वंगु दु । थ्व ला पटक्क हे बांलाःगु ज्या मखुत । राजनीतिक पार्टी धाःपिंत सेनापति तःधं लाकि संविधान तःधं ? देशय् सदियौं पुलांगु राजतन्त्र ला हटे जुइफु धाःसा थ्व प्रधानसेनापति छम्ह छाय् हटे जुइ मफु ? छाय् पार्टीत फुक्क वयागु लिउ लिउ वनाच्वंगु जुइ ? फुक्कं पार्टीं न्हिप्यं खः ला ? - गजेन्द्र मालाकार, ताम्सीपाखा येँ ।",http://www.nepalmandal.com/content/1184.html
समस्या समाधान याये माल ,"Posted on Mon May 4, 2009  1:56 pm NST","सम्पादकजु, छखा हे छेँय् काय म्ह्याय्पिं यक्व दत कि छेँया हामायात साप थाकुइ । कायिपंसं अंश माल धकाः कचकच याइगु म्ह्याय्पिंत खःथाय् जिउथाय् बिया छ्वयेगु तन्ता ध्यबा दुपिंत छु निं छु गरीबया छेँ जूसा झन हे थाकु । उकीमाथि जःलाखःलाया ध्याचू न्यने मालीगु थ्व जुल छेँया हामायात जुयाच्वनीगु मर्का । आः देय्या हामायात जुयाच्वंगु मर्का कायिपं ग्वाःग्वाः दु थें थौंकन्हय् झीगु देसय् नं नीन्यागू पार्टी दयेधुंकल । थ्व धइगु नीन्याम्ह कायिपं दुगु सरह खः । छखा छेँय् ला कायिपं ग्वाःग्वाः दत कि मिले याना तये थाकु धाःसा देय्या हामा जुयाच्वंम्ह प्रधानमन्त्री भाजु प्रचण्डयात देशय् शासन चले यायेत गुलि जक थाकु जुइ ? थथे जुयाः जुइ वय्कलं न्ह्यागु पार्टीयात व न्ह्यागु हे पुचःयात नं माग पुरे याना बी धकाः आश्वासन बीगु । थथे मयाःसां आन्दोलन याइ धकाः ग्यायेमालीगु जुल । बल्ल बल्ल वःगु लोकतन्त्रयात क्वातुक व बल्लाक चले यानाः देय्या जनतायात सुख व शान्तिया अनुभव याकेगुली नीन्यागू पार्टीया नायःत छप्पँ जुया दीमाल । अले सरकार चले यानाच्वंगु पार्टी नं थःपिंसं पुरा याये मफइगु छुं नं ज्याझ्वः व सहलह मयासे हथासं निर्णय यायेगु बानी त्वःता छ्वयेमाल गुगु निर्णय न्यनाः मेमेगु पार्टीयात चित बुझे याये थाकुगु व जनताया मनय् ग्याःचिकु जुइक धन्दा कायेमालीगु अवस्था मवयेमाल । - कृष्णमान डंगोल, मखं गल्लितुन्छेबहाः यॆ ।",http://www.nepalmandal.com/content/1185.html
राष्ट्रपतिया पलाः ,"Posted on Thu May 7, 2009  11:49 am NST",सम्पादकजु प्रधानसेनापति कटवालयात हटे यायेगु धकाः सरकारं निर्णय यायेधुंकाः नं राष्ट्रपति डा। रामवरण यादवं दथुं वनाः कटवालयात पौ बियाः छ पदमुक्त मजूनि वहाली हे जुयाच्वंगु दनि धकाः धाः वंगु धइगु संवैधानिक राष्ट्रपति प्रणालीया हे बर्खिलाप जूवंगु दु । थ्व राष्ट्रपितं थःगु स्वविवेक छ्यलाः मखु बरु नेपाली कांग्रेसय नेतातय् निर्देशन कथं आदेश पालना याःगु जक खः । राष्ट्रपति जुइधुंकाः वय्कः ला सारा नेपाली जनताया राष्ट्रपति जुइमाःगु खः । तर वय्कः आः नेपाली कांग्रेसया जक राष्ट्रपति जुयादीगु दु । कांग्रेसय् नं सुशील कोइरालां छु धाल वहे याइम्ह राष्ट्रपति लानाच्वन । वय्कलं यानादीगु ज्या स्वयेबलय् वय्कः राष्ट्रपति हे जुइ लायकम्ह मनू मखु । संवि-धानय् राष्ट्रपितं छुं नं ज्या यायेगु खःसा प्रधानमन्त्री मार्फत जक यायेमाः धइगु प्रावधान दु । संसारया न्ह्यागु देशय् नं याइगु अथे हे खः । तर नेपाःया न्हापांम्ह गणतान्त्रिक राष्ट्रपितं अथे मयासे नेपालय् गणतन्त्र धइगु नं ज्या लगे मजू धकाः साबित यायेत स्वःगु खनेदु । राष्ट्रपति जूगु निदँ मदुनि थःगु अधि-कार धकाः फुर्ति यायेगु शुरु जुइधुंकल धाःसा निसःदँ न्हयःनिसें शासन यानाच्वंिपं जुजुतय्सं थःगु अधिकार मालेगु ज्या यात धकाः छु आश्चर्य चायेगु सत्तां मनूयात अन्धा दयेकी धाइगु धाथें ख हे खःगु जुयाच्वन । म्हिगः तिनि वःम्ह डा। रामवरणयात ला सत्तां अन्धा दयेका बिल धाःसा सदियौंनिसें शासन यानाच्वंिपं जुजु खलः अन्धा जुइगु छुं हे तःधंगु खँ मखु । देशय् जनता प्रति जवाफदेही जुइम्वाःिपं जुजुतय्सं जक शासन यात धकाः वयात हटे यानाः गणतन्त्र हःगु खः । आः गणतन्त्रय् नं राष्ट्रपति हे जुजु सिबें कम मजुल धाःसा राजाया शासन हटे जुलं छु हे पात धकाः थ्व ला झीगु विडम्बना मखु ला - मनोहर प्रधान वटु यॆँ २४ वडा,http://www.nepalmandal.com/content/1245.html
आः दना वये हे माल ,"Posted on Thu May 7, 2009  11:51 am NST",स्वनिगःयात छगू हे शहरया रुपय् निर्माण यानाः विकास यायेगु धकाः कानून दयेकेत्यंगु बुखू छिगु ुसन्ध्या टाइम्सुय् ब्वना । नेवाःतय्सं उकियात विरोध नं याःगु ब्वना । तर क्वथाय् च्वनाः विरोध जक यानां छुं जुइ ला बाह्य िरंगरोड दयेकेगु धाःबलय् नं झी नेवाःतय्सं विरोध यात धकाः समाचार ब्वना छपु निपु लेख पिहां वःगु नं खना । तर िरंगरोड दयेकेगु ज्या धाःसा धमाधम शुरु हे जुयाच्वन । झी हाःिपं हाला तुं च्वनी याःिपंसं याना तुं च्वनी । उिकं हा जक हालां मजिउ । सतकय् वयाः कारवाही हे यायेमाःगु आवश्यकता दु । आः नेवाःत दना वये हे माल । प्रेम कुटु जगाति ख्वप ।,http://www.nepalmandal.com/content/1246.html
राष्ट्रपति पद हॆ छाय् माल ? ,"Posted on Sat May 16, 2009  8:19 pm NST",सम्पादकजु थौंकन्हय् नागरिक सर्वोच्चताया खँ सर्वोब्यापी जूगु दु । नागरिक सर्वोच्चताया नामय् देशय् सर्व साधारण नागरिकत हडताल व जुलुसय् लानाच्वंगु दु । नागरिक सर्वोच्चताया नामय् थःगु स्वार्थ पूवंकेत प्रधानमन्त्री दाहालं सिर्जना याःगु हतियार रुपी प्रधानसेनापति प्रकरणं उगु हे हतियारं थःगु कुसर्ी त्वःधुलेधुंकाः राष्ट्रपति डा। रामवरण यादव असंवैधानिक जुल धकाः सदन व सतकय् आन्दोलित जूवंगु दु माओवादी । राष्ट्रपति यादवया पलाः असंवैधानिक खः वा संवैधानिक व बारे िजं मसिउ छाय् धाःसा जि कानूनया बिद्यार्थी मखु । थुकिया निर्णय सम्भवतः सर्वोच्च अदालतं याइ । नागरिक सर्वोच्चताया ब्याख्या याइम्ह प्रधानमन्त्री दाहाल नं वहे सभासदया दथुं हे ल्ययाः प्रधानमन्त्री पदय् नियुक्ति जूगु खःसा थ्वहे सभासदतय्सं ल्ययाः देशया हे सर्वोच्च पद राष्ट्रपतिमा डा। यादवपाखें पद ग्रहण याःगु खः । थःगु पार्टीयात जक फाइदा जुइगु यानाः संसारय् गनं मजूगु कासा कासाया नियम नापं उल्लंघन यानाः नागरिक सर्वोच्चता खः वा राष्ट्रपितं चले याःगु पलाः नागरिक सर्वोच्चता विरुद्ध खः व फैसला जुइ ल्यं दनि । प्रधानमन्त्रीं याइगु फुक्कं ज्यात नागरिक सर्वोच्चता दुने लाइगु व फुक्कं लागू यायेमाःगु खःसा देशय् राष्ट्रपति उपराष्ट्रपतिया पद हे छाय् माल आः च्वइगु संविधानय् राष्ट्रपति उपराष्ट्रपति पदया ब्यवस्था हे मयाःसा गथे जुइ देशयात ला फाईदा हे जुइ छाय्धाःसा उगु पदया लािगं करोडौंया बजेट नं Ïयाये म्वाःलीगु प्रधानमन्त्रीं स्वतन्त्रपूर्वक ज्या याये खनीगु नागरिक सर्वोच्चताया नामय् आन्दोलन नं याये म्वाःलीगु आन्दोलनया नामय् जनतां दुःख नं सी म्वाःलीगु नागरिक समाजं आम जिल्ला व सर्वोच्चया लिउ लिउ मजुसे नागरिकतय्गु आम समस्या महंगी अभाव सुरक्षा थेंज्याःगु खँय् ध्यान तये खनी । - रमा कालिमाटी,http://www.nepalmandal.com/content/1409.html
फोरमय् छाय् अलमल ? ,"Posted on Sat May 16, 2009  8:20 pm NST",मधेशीतय्गु थ्व फोरम धाःगु गज्याःगु पार्टी खः थःिपं गुखेपाखे वनाः सरकार दयेकेगु धकाः आः तक हे निर्णय याःगु मखु नि । गबलें नेता पिहां वनाच्वन धाइगु गबलें बैठक मच्वनानि धाइगु गबलें बैठक च्वंच्वना धाइगु विभिन्न त्वह तयाः अलमल यानाच्वंगु दु । गनं थ्व फोरमं नं प्रधानमन्त्री हे झ्याप मारे यायेगु स्वयाच्वंगु खः लाकि छु कि मखुसा निखेरं मनू छ्वयाः ध्यबाया मोलमोलाई यानाच्वंगु जुइमाल । मखुसा छाय् गुलिमछि आलटाल यायेमाःगु दु छगू निर्णय यायेत । - बी.आर. श्रेष्ठ फसिकेब येँ ।,http://www.nepalmandal.com/content/1410.html
वातावरण स्वच्छ याना तये ,"Posted on Mon May 18, 2009  9:38 am NST",सम्पादकजु झी निरोगी जुइमाः धकाः स्वच्छ फय् कायेगु लािगं गुम्हं गन गुम्हं गन सुथ न्हापां मर्नीङ्ग वाक यायेत वनी । अथे हे जि नं मर्नि¨ वाक यायेत स्वयम्भू वनेगु यानाच्वनागु नं यक्व दँ दयेधुंकल । तर थौंकन्हय् स्वयम्भूइ छु जुइ छु जुइ स्वयम्भु त्वाथं गया वनेबलय् वहे इलय् बँ पुयाच्वंगु पाः लाइगु । अले न्हाय् प्वाः तिनाः बल्ल बल्ल च्वय् थ्यनीगु । अले अन स्वयम्भुया प्यखें मिखा चायेकाच्वंगु खनीबलय् मन आनन्द जुइकाः द्यः दर्शन यानाः माजुश्री दर्शन याः वनी तर अन थौंकन्हय्यािपं ल्यासेचा ल्याय्म्हचातय्गु पहः खनीबलय्् उिपं अन च्वनाः सनाच्वंगु पहः खनीबलय् धाःसा थः हे मछालाः मिखा तिसी मालीगु । अले अन हे थाय्थासय् फोहोर मुंकाः च्याकाच्वनी उकियागु कुँ नं मिखा पालुयाः न्हाय् बन्द याये मालीगु । थ्व खनाः मतिइ लुया वइ हरे निरोगी जुइगु लािगं व पुण्य कमे यायेगु लािगं स्वयम्भू वयेगु थज्याःगु पहलं गथे निरोगी जुइ झीत ला थथे जू धाःसा विदेशं वयाः नेपाः चाःहिउ वईपं पाहुनातय्सं छु जक धाल जुइ धकाः बिचाः वइगु । स्वयम्भूया जःखः महासमिति नापं आपालं संस्थात पुचः व खलःत उलिमछि दु । वय्कःिपं दक्वं जानाःसां थुकियात रोके यायेत कुतः यायेमाली धकाः दुनुगलंनिसें इनाप यानाच्वना । - कृष्णमान डंगोल मखंगल्ली तुन्छेबहाः येँ,http://www.nepalmandal.com/content/1442.html
हानं पुलांगु हे पह ,"Posted on Mon May 18, 2009  9:38 am NST",न्हूगु सरकार गठन यायेगु धकाः नेपालय् आः वयाः हानं छक्वः पार्टीतय्सं छगुिलं मेगु तछ्यायेगु व सांसदत न्याना कायेगु खेल जुयाच्वंगु समाचारत वयाच्वन । अज्याःगु समाचार ब्वनेबलय् मनय् हे चसक्क वं । नेतातय्सं थ्व देशयात न्हूगु नेपाः दयेकेगु धकाः ला जनतायात बचन बिउगु खः । तर उमिसं आः थ्व देशयात न्हूगु नेपाः ला मखु पुलांगु नेपाः सिबें नं अझ पुलांगु नेपाः दयेकेत्यंगु थें च्वं । न्हापा न्हापा हे गबलें मजूनिगु ज्याखँत थौंकन्हय् जुयाच्वंगु दु । सांसद न्यायेगु मीगु धइगु ला न्हापा न्हापायािपं नेतातय्सं जक याइगु खः । अज्याःगु ज्यां यानाः सांसदतय्त बैंककय् यंकेगु होटलय् कुना तयेगु मिसा यंकाः भ्यरे याकेगु ध्यबा नकेगु कुना तःिपं सांसदत बिसिउँ वनेगु छु जक मजू आः नं हानं अज्याःगु हे खेलत झीथाय् जुइगु सम्भावना पिहां वयँच्वन । नेपाः हानं अथे हे जुइगु खःसा थ्व ला न्हूगु नेपाः छप्ति नं मजुल । नेतातय्गु थज्याःगु पहः हे झी नेपाःमितय्गु दुर्भाग्य खः थें च्वं । - विजयकुमार राजकुमार श्रेष्ठ ।,http://www.nepalmandal.com/content/1443.html
नेपाः पार्टीया लाइन बेठिक ,"Posted on Mon May 18, 2009  2:40 pm NST",सम्पादकजु नेपाः राष्ट्रिय पार्टीं वर्तमान इलय् ज्वंगु लाइन पाय्छि मताः । उिकं सम्पादक मार्फत थन छुं खँ न्ह्यब्वयाच्वना । सरकारं प्रधानसेनापति रुक्मांगद कटवालयात चीकेगु क्वःछित । सरकारया उगु निर्णय कार्यान्वयन मयायेत राष्ट्रपति डा। रामवरण यादवं पौ हे च्वयाः प्रधानसेनापतिया पद थमौटी याना बिल । उगु विषयय् देशय् नागरिक सर्वोच्चताया न्ह्यसः पिथनाः माओवादी नापं मेमेगु पार्टीया संयुक्त सरकारया नेतृत्व यानादीम्ह प्रधानमन्त्री पुष्पकमल दाहाल ुप्रचण्डंु थःगु पदं तकं राजीनामा बियादिल । थ्वहे प्रशंगय् संविधानसभाय् दुथ्याःगु पार्टीत दथुइ हँय् थकाली कि ख्येँ थकाली धइथेंया न्ह्यसः व विवाद ब्वलंकाबिल । थुगु हे विवादय् नेपाः राष्ट्रिय पार्टीं थौंया इलय् गुगु पक्ष ज्वन व जितः पाय्छि मताः । नापं मेगु न्हूगु बहुमतीय सरकार नीस्वनेत सामान्यतया सत्तापक्ष दल असफल जुइधुंकाः सर-कारया नेतृत्व यायेगु नियम हाचांगायाः पक्षयाम्ह कि विपक्षयाम्ह धइगु सीमदुगु पार्टी नेकपा एमालेया नेतृत्वय् सरकार दयेकेगु ज्याय् समर्थन नापं कुतः यानाच्वंम्ह विपक्षी दल नेपाली कांग्रेसया पँ लिनाः नेपाः राष्ट्रिय पार्टीं उकियात हे समर्थन बियाच्वंगु नं पाय्छि मताः । छाय्धाःसा संविधानसभाया चुनावया झ्वलय् उदय जूगु थुगु पार्टी थौंया थुगु संक्रमणकालीन अवस्थाय् सरकार व शक्तिया पक्ष विपक्षय् च्वनेगु स्वयां नं जनसंविधान दयेकेगु ज्याय् दक्वसित नं खबरदारी यानाच्वनेमाःगु खः । मखुसा ला किसि किसि ल्वानाः घाँय् चुंदं थें ततःधंगृु पार्टीया ल्वापुइ लानाः भविष्यय् थःगु अस्तित्व हे समाप्त मजुइ धकाः धाये फइ मखु । नेपाः राष्ट्रिय पार्टी धात्थेंया राष्ट्रिय पार्टी जुइगु खःसा राजनीतिक शुभलाभया कारणं कांग्रेस एमाले माओवादी आदि पार्टीया न्हिप्यं ज्वनेगु पलेसा थःगु पार्टीया हे राजनीतिक दर्शन व नीति जनताया न्ह्यःने ब्वब्वं न्ह्यज्यायेमाः । थौंया नेपाःमि जनता म्हिगःया नेपाःमि जनता थें छुं छुं हे मसिउिपं बुद्धु मखयेधुंकल । - ब्रम्हदेव ँप्रदीप’ उबहाः यल-६,http://www.nepalmandal.com/content/1462.html
भाः कुहां वःसां न्याये मदु ,"Posted on Tue Jan 13, 2009  2:49 pm NST","जनतायात राहत बीगु धकाः सरकारं ग्याँसया भाः उकुन्हु क्वकाःगु खः । तर सरकारं भाः क्वकाःसां बजारय् ग्याँस न्यायेगु धाःसा दुगु मखु । भाः जक क्वकयां छु याये । न्याये मदुगु सामानया भाः थहां वंसां छु कुहां वःसां छु । दकलय् न्हापां सरकारं बजारय् पित बी फयेके निं माल नि । उकिं थम्हं भाः क्वकाः थें जनतायात ग्याँस नं बीकेगु लागिं पहल यायेमाःगु दु । गनं गनं चाहिं भाः कुहां वल धाःसां पुलांगु हे भावं नं मियाच्वंगु दु । अज्याःपिंत कारवाही यायेगु ज्या नं सरकारं यायेमाःगु खः । तर सरकारं छुं मयाःगु धाःसा अजूचायापुगु खँ खः । - उज्वल प्रधान, कालिमाटी, येँ ।",http://www.nepalmandal.com/content/659.html
नेवाः स्वायत्त राज्यया थां धस्वाकेनु ,"Posted on Tue Jan 13, 2009  2:50 pm NST","सम्पादकजु, छगू इलय् झी देय् थुवाः खः वंगु पुलां खँ धइच्वंगु दु । न्ह्यानाच्वंगु ईया लकस दुने थौं नं व ई वइच्वंगु दु । इलं इसारा यायेधुंकल झीत नेपालमण्डल नेवाः प्रदेश खः । नेवाः स्वायत्त राज्यया भूमि स्वनिगः व जःखःया नेवाः बस्ति खः । संयुक्त राष्ट्र संघया क्वःछिना आत्मनिर्णया अधिकार खः । स्वशासन व स्वायत्तता हे सकल नेवाःया मंकाः सः खः । तर नं झीपिं न्ह्यलं मचाःनि न्ह्यःसू पहः अझ नं वःनि । फसं हः न्ह्याक्व हेरफर संसां दुनुगलय् तिक्क अझ नं मत्यूनि । आदिबासी भूमिपुत्र पुत्री झीपिं दुनुगः झीसं छाय् क्वतुंकेगु संस्कृति सम्पदाया थुवाः झीपिं धस्वाःगु छ्यं छाय् क्वछुइकेगु सदियौं निसेंया दुघाःया स्याःचाः त्वपुयाः मखु उलाः हे न्ह्यायेनु । नेवाः नस्लया चिम्संप्वाःपतिकं मुक्तिया सासः हथासं थनेनु । विभेद याईपं मिहतातय् विरुद्धय् शस्त्र मखु तर्कया तलवार ल्ह्वनेनु । सभासदपिनिगु बहुसंख्यक मतं स्वायत्त राज्यया थां धस्वाकेनु । - ज्ञानेन्द्र वज्राचार्य, च्वय्बुँ, धिमेल्वहं ।",http://www.nepalmandal.com/content/660.html
सर्वसाधारणयात दुःख ,"Posted on Fri Jan 16, 2009  8:26 pm NST","सरकारं मत मबिउ धइगु तं प्वंकेत थौंकन्हय् सफा टेम्पोतय्सं लँय् लँय् टेम्पो दिकाः विरोध प्रदर्शन यानाच्वंगु दु । ख ला अथे विरोध प्रदर्शन यायेगु उमिगु नैसर्गिक अधिकार खः । तर विरोध यायेबलय् कर्पिन्त धाःसा असर लाके मजिउगु खः । मत ला थौंकन्हय् सुयात वयाच्वंगु दु  छेँय् छेँय् हे मत मदयाः सर्वसाधारण मनूतय्त थाकुयाच्वंगु दु । टेम्पो चालकत ला सतकय् वयाः विरोध यात तर सर्वसाधारण जनता चाहिं गन वनाः विरोध याः वनेगु ? मत मवयाः सर्वसाधारणयात अथें हे समस्या जुयाच्वंगु दु । मत मदुगु कारणं सर्वसाधारण मनूत उखेंथुखें ब्वाँय् जुयाच्वंगु दु । आः लँय् नं थथे अवरोध जुइबलय् बिचरात गन वनेगु  ? विरोध याईपंसं बरु विजुली मन्त्रीया छेँ घेरे या ले मन्त्रालय घेरे या ले । सर्वसाधारणयात छाय् दुःख बीगु ? - अनुप मानन्धर, येँ ।",http://www.nepalmandal.com/content/687.html
थौंया शायरी ,"Posted on Fri Jan 16, 2009  8:27 pm NST",न्ह्यः वयेकाः च्वने मजिल ए नेवाः जुरुजारु दने हथाय् जुल स्व आः । इलय् संघर्ष याये मफुसा झीसं लिपा दनाः अधिकार गनं दइ क धा ? संस्कृतिया लागि छप्पँ जुइ फुपिं नेवाः हाकनं छकः संघर्ष यायेत जाये नु रे ! बिना संघर्ष अधिकार दइ मखु झीत उकिं राजनैतिक अधिकारया लागि नं ल्वाये नु रे न्ह्यलं अझं मचाः नि ला ए नेवाः कर्पिंसं मुलुं तिलं नं नुगलय् ? नेपाल मण्डल ला खँ हे त्वःति च्वने थाकुल थौं झीगु स्वनिगलय् ! - धन बहादुर 'तिमिला' ।,http://www.nepalmandal.com/content/688.html
ज्ञानमालाया खँग्वः छाय् हिल  ? ,"Posted on Fri Jan 16, 2009  8:27 pm NST","सम्पादकजु, थौंकन्हय् पिदनाच्वंगु ""ज्ञानया जः' धाःगु भजनया सी।डी।इ दकलय् न्हापायागु भजन 'हे प्रभु भगवान दर्शन बीव' धाःगुली 'जुज' धाःगु खँग्वः हिलाः मेगु हे खँग्वः तयाः भजन हायेकातःगु दु । छु थथे यायेगु पाय्छि जुइ ला ? खुइदँ न्हय्दँ न्ह्यवंनिसें स्वयम्भू भजन सतलय् हाला वयाच्वंगु भजनयात थथे लाःलाः थे याये जिउ ला ? जुजुयागु शासन आः जकं मंत खः । तर थ्व ला थौंकन्हय् चिनातःगु भजन मखुनि । थथे खःसा करुणामययागु भजन व मेमेगु भजनय् नं जुजु धइगु खँग्वः आपालं थासय् दु, आः छु उगु भजनय् नं मेगु हे खँग्वः तयाः हालेगु ला ? - हरिगोपाल श्रेष्ठ आजीवन जः, यल ।",http://www.nepalmandal.com/content/689.html
पशुतय्के लज्या दइ मखु ,"Posted on Wed Apr 22, 2009  7:42 pm NST","झीगु न्हिपौया थुगु थासय् न्हियान्हिथं २-३ म्ह सचेत ब्वमिपिंसं समाजय् द्वंगु व मल्वःगु खँ भिंकेत व जिम्मेवारतय्पाखें लिसः म्हयाः पौ च्वइगु खः । थःगु नां कायेकेत वा छुं मेगु फाइदा कायेत पक्कां खइ मखु । तर १० गू न्ह्यसःया २ गू हे लिसः सम्बन्धित व्यक्ति वा संघ संस्थापाखें च्वयेगुपाखे जाँगर क्यंगु खने मंत । उत्तरदायी पदय् च्वनाः नं थुकथं मताःछु यानाच्वनेगु धइगु उम्हेस्या निर्लज्जता खः । बुद्धया शब्दं धायेगु खःसा 'हिरि-ओतप्प (लज्या व भय) मदुम्ह मनू पिचंनांगाम्ह पशु बराबर जुइ । थज्याःपिंत सार्वजनिक सभाय् ब्वने मजिउ थुमिगु कलंक व पापं यानाः निर्दोषिपं नापं कलंकित जुइगु होश तयेमाल । - उदास उपासक, ये ।",http://www.nepalmandal.com/content/997.html
शीर्षक छगू बुखँ मेगु ,"Posted on Wed Apr 22, 2009  7:42 pm NST","सन्ध्या टाइम्सया उखुन्हुया अंकय् ला न्हापांगु पानाय् हे बिस्काः जात्राया शीर्षक धकाः तयाः बेलायतयाम्ह मन्त्रीं नेपाः चाःहिउवःगु समाचार छापे याना हःगु खनाः अजू चायाच्वना । छगू हे शीर्षक निगू थासय् तयाः समाचार धाःसा मेगु हे तयाहःगुलिं थ्व गनं वँय् देशय् क्वँय् जात्रा धाःगु जकं मजुल ला धकाः  बिचाः यानाच्वना । थज्याःगु गल्ती लिपा लिपा मयाये माली धकाः इनाप यानाच्वना । - विश्वभू शाक्य, ओमबाहाः, येँ ।",http://www.nepalmandal.com/content/996.html
शुभचिन्तकिपंत सुभाय् ,"Posted on Wed Apr 22, 2009  7:43 pm NST","सम्पादकजु, जिं नेपालभाषा न्हिपौ सम्बन्धि ज्या मयानागु झण्डै १६ महिना दत । नेपालभाषाया न्हिपौ सन्ध्या टाइम्सया आपालं शुभचिन्तकिपंत पत्रिका मथ्यंगुलिं आपालं ग्राहकं हानं जितः थ्व पत्रिका ज्वना वयेत इनाप यानाच्वंगु दु । आपालं शुभचिन्तकं 'सन्ध्या टाइम्स' पत्रिकाय् ध्यबा पुलेमानि ला धकाः न्ह्यसः तयाहःगु खनेदु । पुलेमाःगु दःसा गुलि दु जिं पुलाबी तर जितः ब्याज म्वाः निरन्तर पत्रिका माः धयाच्वंगु खनेदु । गुम्हं पां‌च-दश हजार खःसा पुला बी आः हे 'सन्ध्या टाइम्स'या अफिसय् न्यना बिउ धाईपं नं दु । तर जिं आःतक 'सन्ध्या टाइम्स'य् बेमानी यानाः अनया हिसाब गडबड यानागु मदु । 'सन्ध्या टाइम्सं' पिकाइगु क्यालेण्डरया ध्यबा ला जिं अग्रीम पुला बियागु दु । बरु जिं दुःख यायेत तयार दु हिसाबया मामलाय् प्रस्ट जुइमाः धइगु धारणा यानाच्वनागु दु । शुभचिन्तकिपंसं जिं सन्ध्या टाइम्स ख्वपय् वितरण यायेमाःसा सन्ध्या टाइम्स ज्याकुथी स्वापू तयाः खँल्हाबल्हा यानादीत इनाप यानाच्वना । - देवेन्द्र कसजु क्वाच्छे, ख्वप ।",http://www.nepalmandal.com/content/998.html
पार्टीतय्सं मथूगु लाकि ? ,"Posted on Fri Apr 24, 2009  11:20 pm NST","थौंकन्हय् नेपाली सेनाया सेनापति रुक्मांगद कटवालयात चीकेमाः धकाः सः पिहां वयाच्वंगु दु । उकिया लागिं सरकार राजनीतिक पार्टीतय् दुने दुने तसकं ल्वापु नं जुयाच्वंगु दु । वास्तवय् प्रधानसेनापति छम्हेसित हटे यायेगु खँय् थपाय्सकं ल्वापु पिकया च्वनेमाःगु आवश्यकता मदु थें च्वं । नेपाली सेना सरकारया मातहत च्वनेगु धायेधुंकाः सरकारं छु धाल वं माने याये हे माः । मच्वन धाःसा वयात कारवाही नं याये हे माः । म्हिगः नेपाली सेना सरकारया मातहतय् मच्वन धकाः थ्वहे राजनीतिक पार्टीतय्सं विरोध याःगु खः । थौं सेनायात सरकारी मातहतय् तये हयेगु लागिं कुतः जूबलय् चाहिं अथे याये दइ मखु धकाः विरोध यानाच्वंगु दु । सेनायात थौं माओवादी सरकारया मातहत तये फत धाःसा कन्हय् कांग्रेस सरकारया मातहत नं च्वनीगु खः एमाले सरकारया मातहत नं तये फइगु खः । खालि माओवादीं यात धकाः जक पूर्वाग्रही जुइगु उचित मखु थें च्वं । थौं अज्याःगु बानी बसे याःसा जक कन्हय् नं व लागू हे जुयावनी । थौं याये मफुत धाःसा गबलें नं याये फइ मखु । पार्टीतय्सं मथूगु ला मखु थें च्वं । - हर्ष वज्राचार्य, ताहाचः, येँ  ।",http://www.nepalmandal.com/content/1033.html
बौद्ध परम्पराय् नरबली ,"Posted on Tue Oct 21, 2008  1:50 pm NST",सम्पादकजु वंगु नेसं ११२८ कौलागा पंचमि कुन्हु अन्नपूर्ण पोष्टय् पिदंगु रास जोशीया अवशेष नरबलीको धइगु च्वसु ब्वनेधुंकाः नुगलय् ब्वलंगु खँ च्वयाच्वना । मोहनि नखःया नवमि कुन्हु यलया नेवाः बौद्ध विहार सुबहाः जयमनोहरा महाविहारय् अनया बौद्ध संघया आजुपिं नापं दुजःपिंसं थःगु शरीरया ला ध्यनाः गुसःदँनिसें न्ह्याना वयाच्वंगु नरबलीयात गुगुकि स्वसः दँ न्ह्यः तक जीवित मनू हे बली बीगु धयातःगु दु निरन्तरता बीगु नामय् अन च्वंम्ह महांकाल द्यःया न्ह्यःने होम यानाः मनूया ला दुयाः वयाच्वंगु जुल । गुथिया मू उद्देश्य धइगु द्यः तम्वयाः जुइगु अनिष्ट मदयेकेगु खः । गथे कि अनया सर्वसंघया दुजः ३२ म्ह स्वयां अप्वः जुलकि अप्विपं सदस्यपिनिगु अकाल मृत्यु जुइगु च्वसुइ हे न्ह्यथनातः कथं थौंकन्हय् ६३ म्ह दुजः दुगु जुल म्ह मस्याइगु आदि जुइ । सर्व सत्व प्राणीपिनिगु उद्धार यायेत सर्व प्रकारं जगतो हिताय धइगु गुरु मन्त्र ब्वना वयाच्वंपिं बज्रयानी नेवाः बौद्धतय्सं नं परम्पराया नामय् प्रत्यक्ष रुपं नरबली तक बिया वयाच्वंगु खँ न्यनेबलय् म्ह हे सिरिङ्ग जुइगु व विरोधाभाष नापं अन्धविश्वासयात नालाः कया वयाच्वंगु खनेदु । गुगु कि बौद्ध धर्मया शील समाधि व प्रज्ञाया माध्यमं अनित्य दुःख व अनात्मा थुइकेगुया अःखः खः । बज्रयानी नेवाः बौद्ध धर्मय् छ्यला वयाच्वंगु सन्ध्या भाषायात थुइकेगु कुतः मयाःगुलिं थुकथं मिखाय् गां चिका तःगु थेंज्याःगु परम्परा न्ह्याका वयाच्वंगु मखुला धइगु अनुमान नं याउँक हे यायेफु । नेपाः देय् धर्म निरपेक्ष जुइ- धुंकूगु थौंया अवस्थाय् बौद्ध विद्धानिपंसं थुज्वःगु बौद्ध धर्मया अबौद्ध संस्कृति न्हंकेत पलाः न्ह्याकेगु आवश्यक जुल धइगु खँय् ध्यान आकर्षण जुइला । - ब्रम्हदेव प्रदीप उबहाः यल-६,http://www.nepalmandal.com/content/421.html
नेपाः पार्टीया नायःयात न्ह्यसः ,"Posted on Tue Oct 21, 2008  1:53 pm NST",ने सं ११२८ कौलाथ्वः १३ स पिदंगु थुगुसीया कुमारी जात्रा सांस्कृतिक आन्दोलन व नेपाः राष्ट्रिय पार्टी च्वसु ब्वने दयाः लय्ता नापं नेपाः राष्ट्रिय पार्टीपाखें याःगु कुमारी जात्रा आन्दोलन दुनेया भूमिका बारे थीथी खँ सीकेदत । पार्टीया नायः डा। केशवमान शाक्यया उगु च्वसुइ नेपाः सरकार नापं सांस्कृतिक आन्दोलनं माग याःकथं फुक्क मागत पूवंकेया निंतिं सरकारनाप वार्ता जुइधुंकाः कन्हय् कुन्हु हानं अराजक स्थिति ब्वलंकेत अनावश्यक आन्दोलन न्ह्याकेत स्वःपिं जुजुवादीत खः धयादिल । अथे हे थ्व वार्ता धुंकाःया आन्दोलन तच्वयेकेत नेपाः राष्ट्रिय पार्टीया छम्ह निम्ह पासापिं लगे जुल धयादिल । अथें तुं सरकारलिसेया वार्ताय् जुजुवादीत दुमथ्याःगुलिं उगु वार्तायात मान्यता बी फइ मखु आन्दोलन जारी दु धकाः मासय् न्ववाःगु खँ धाःसा पाय्छिगु मखु धयादिल । तर डा साबं व मनूत सु सु खः धकाः न्ह्यथनामदी उिकं व जुजुवादीत सु सु खः थें सीके फइला सुभाय् । - राजन श्रेष्ठ थँबही येँ,http://www.nepalmandal.com/content/422.html
स्वनिगःया स्थानीयबासी सुम्क च्वनी मखु ,"Posted on Thu Oct 23, 2008  1:25 pm NST",महानगरपालिका जनपथ प्रहरी ट्राफिक प्रहरीं स्वनिगःया थीथी थासय् अस्तव्यस्त कथं तयातःगु फुटपाथ पसः चीकेगु शुरु यागुलिं महानगरपालिका जनपथ प्रहरी ट्राफिक प्रहरीया नापनापं गृहमन्त्री वामदेव गौतमयात सुभाय् मबिसंे मगाः । थ्व अभियानयात सकसिनं बांलाः धकाः लसकुस यानाच्वंगु दुसा मेखे फुटपाथ पसल्याःतय्त छुं छुं पार्टीया लिसें सत्ताधारी पार्टी माओवादीं हे समर्थन व ग्वाहालि यानाच्वंगु दु । फुटपाथ पसःयात हाकनं साचालन याकेत राजनैतिक दवाव बीगु व विरोधया गतिविधि न्ह्याकेगु यानाच्वंगु खनेदु । यदि फुटपाथ पसः चीकेगु अभियानयात दिकेत दबाव बियाः थुकियात पंगः थनेगु ज्या सुनां नं यात धाःसा स्वनिगःया स्थानीय जनता सुम्क च्वनी मखु । थुकियात स्थानीय-बासीतय्सं प्रतिकार यायेगु ला द हे दु नापं गृहमन्त्री वामदेव गौतमया न्हाय् नं वनी । यदि स्वनिगःया फुटपाथ पसःत सदांया निंतिं न्हंका छ्वयेगु खःसा स्वनिगःया स्थानीय जनाता सकि्रय रुपं न्ह्यायेमाः । थुकिया निंतिं स्थानीय जनता छप्पँ जुयाः सम्बन्धित निकाययात ग्वाहालि यायेमाः । - अमिर घरज्वाँई न्यतपाःच्व प्रधानचोक यॆँ,http://www.nepalmandal.com/content/423.html
जातीय स्वशासन छाय् माः ,"Posted on Sun Dec 7, 2008  7:25 pm NST",२०६२ ६३ या आन्दोलन लिपा नेपाः देय्यात संघीय राज्य दयेकेगु माग तच्वया वनाच्वंगु दु । थ्वहे झ्वलय् देय्या थीथी जातिं थःपिनिगु मागया बारे स्पष्ट खँ हयाच्वंगु दुसा थःपिनि लागाया बारे नं खँ पित हयाच्वंगु दु । तर थौं तक नं नेपालमण्डलया लागाया बारे धाःसा नेवाःतय्गु संघसस्थातय्सं क्वःछीगुज्या याःगु मदुनि । लिसें आः तक नं नेवाःतय्त जातीय स्वशासन छाय् माःगु खः थुकिं आम नेवाःतय्त छु फाइदा जुइ धइगु सम्बन्धय् नं उलि सहलह जूगु मदुनि गुकिं यानाः नेवाःतय्सं थःगु अधिकार कायेमाः धकाः तकं मसियाः थःगु अधिकार कायेगु लँय् न्ह्यानाच्वंगु मदुगुलिं नेवाः संघसस्थां थुखेपाखे याकनं बिचाः यायेमाः । सुरेन्द्र बजिमय येँ,http://www.nepalmandal.com/content/451.html
सन्ध्या टाइम्सयात सुभाय् ,"Posted on Thu Oct 23, 2008  1:26 pm NST",सम्पादकजु थौकन्हय् सन्ध्या टाइम्सु ब्वनेगु थुलि आनन्द व की बयान याये थाकु न्हापा न्हापा गंसी जूबलय् स्वयां छपाना थपे जुयाः ल्ह्वना वःलिसे जिमित ला नसाः थें हे जुइ धुंकल हप्ताय् छक शनिवाः स्वये मखनीबलय् साप हे म्हाइपुसे च्वनीगु । थथे आपालं ब्वँमिपिंत नं जू धाःगु जिं न्यनाः । जिउसा शनिवाः नं मेमेगु पत्रिका थें पिकया दीमाल । सन्ध्या टाइम्सय् पिदनीगु च्वसुत अप्वः धइथे बांलाः अले ज्ञानगुणया खँत नं दु । अझ ला थौंकन्हय् च्वमिपिनिगु किपा नं तयाहःगुलिं वय्कःपिंत म्हसीके खनाः साप लय्ताः । थुगु ज्या निरन्तरता यानादीत नं इनाप यानाच्वना । अले न्ह्यागु हे नखःचखः वःसां उगु नखःया बारे मसिउगु खँत नं थुगु ुसन्ध्या टाइम्सु पाखे सीका काये खं । थुगु पत्रिका ला धाथें धायेगु खःसा बुद्ध धर्मया प्रचारप्रसार यायेगु लँपु नं खः । अले थौंकन्हय् बली प्रथाया बारे नं च्वसुत ब्वना । अले जिगु नं धाये धइगु थुगु थासय् नं छगू निगू पौत ब्वने धुन । थुगु बली प्रथाया बारे जितः नं लगे जूगु जिगु मनया खँ थ्व पतिइ प्वंकाच्वना । द्यःयात धांधां करिपंत स्यायेगु करिपंत स्यानाः कुल धर्म धाइगु करिपंत स्यानाः धर्म जुइगु जूसा मेगु धर्म छु यायेमाःगु थ्व खँग्वःत ज्ञानमाला भजन सफुया खः अले जिगु बिचाः नं थथे हे खः । कृष्णमान डंगोल मखं गल्ली तुन्छेबहाः,http://www.nepalmandal.com/content/424.html
