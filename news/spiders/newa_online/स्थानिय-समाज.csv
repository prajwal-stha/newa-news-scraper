headline,final_news,additional_info,url
जनबहाःद्यःया रथया घःचाः व घःमा याकनं हिलीगु (भिडियो),"जनबहाःद्यः जात्रा व्यवस्थापन समिति व गुथि संस्थानया दथुइ मंकाः मुँज्या च्वंगु दु ।  थौं सोमवाः गुथि संस्थानया केन्द्रीय ज्याकू त्रिपुरेश्वरय् संस्थानया प्रशासक प्रमुख किरण शाक्यया उपस्थितिइ जूगु उगु मंकाः मुँज्यां थ्वहे वइगु चैत्र १५ गतेनिसें १९ गतेतक येँय् तःजिक न्यायेकीगु जनबहाःद्यः जात्राया रथ निर्माणयात कयाः सहलह ब्याकूगु खः ।  उगु सहलह मुँज्याय् व्यवस्थापन समितिया दुजः सत्यनारायण डंगोलं जनबहाःद्यःया रथया घःचाः व घःमा याकनं हे हिलेमाःगु अवस्थाय् थ्यंगु खँ तयादिसें थुगु दँय् जात्रा तःजिक न्यायेकेगु नितिं गुथि संस्थानं इलय् हे रथ निर्माणया ज्या यायेमाःगु लिसें जात्राया छन्हु न्ह्यः हे रथया सकतां ज्या क्वचायेकेगु परम्परा गुथि संस्थानं दयेकेमाःगु माग नं यानादीगु दु ।  संस्थानया प्रशासक प्रमुख शाक्यं घःमा व घःचाःया नितिं थुगु दँय् सम्भव मजूगु व आइक्वंया जात्राय् हिलेगु तयारी यायेगु खँ कनादिसें रथ निर्माणया ज्याय् समारोह समितिपाखें नं ग्वाहालि यायेमाःगु विचाः तयादीगु खः । वय्कलं रथया घःमा व घःचाःया नितिं गुणस्तर सिँ मालेगु व दयेकेगु ज्याय् समितिया दुजःपिं दुथ्याकाः यायेगु बचं नं बियादीगु खः । समारोह समितिया नायः निलकाजी शाक्यया नेतृत्वय् जूगु उगु मुँज्याय् समितिया दुजःपिं ज्योति शाक्य, सुजीव बज्राचार्य, नरेश महर्जन, अमित बज्राचार्यपिं उपस्थित जुयादीगु खः ।  (थन क्लीक यानाः स्वयादिसँ गुथि संस्थानया प्रशासक प्रमुख शाक्यया नुगःखँ)","नेवा: अनलाइन न्युज – ललेन्द्र शाक्य | २०७९ फाल्गुण २९, सोमबार १५:३२:०५  ",https://www.newaonlinenews.com//%E0%A4%9C%E0%A4%A8%E0%A4%AC%E0%A4%B9%E0%A4%BE%E0%A4%83%E0%A4%A6%E0%A5%8D%E0%A4%AF%E0%A4%83%E0%A4%AF%E0%A4%BE-%E0%A4%B0%E0%A4%A5%E0%A4%AF%E0%A4%BE-%E0%A4%98%E0%A4%83%E0%A4%9A%E0%A4%BE%E0%A4%83-%E0%A4%B5-%E0%A4%98%E0%A4%83%E0%A4%AE%E0%A4%BE-%E0%A4%AF%E0%A4%BE%E0%A4%95%E0%A4%A8%E0%A4%82-%E0%A4%B9%E0%A4%BF%E0%A4%B2%E0%A5%80%E0%A4%97%E0%A5%81-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
सुनिता डंगोलया नेतृत्वय् स्वनिगः उपप्रमुख सञ्जाल नीस्वन,"येँ महानगरपालिकाया उपप्रमुख सुनिता डंगोलया नेतृत्वय् स्वनिगः उपप्रमुख सञ्जाल नीस्वंगु दु ।  मंगलवाः जूगु स्वनिगःया नगरपालिकाया उपप्रमुखपिनिगु मुँज्इां सञ्जाल नीस्वंगु खः । उपप्रमुखपिनिगु ज्याया विषयस सहलह ब्याकेत, ज्याय् एकरुपता हयेत, मंकाः सवालय् सहकार्य व समन्वय यायेत सञ्जाल नीस्वनागु येँ मनपा उपप्रमुख सुनिता डंगोलं सार्वजनिक याःगु प्रेस विज्ञप्तिइ न्ह्यथनातःगु दु । येँ मनपा उपप्रमुख डंगोलं धाःगु दु, ‘छगू हे भूगोलय् प्रशासनिक विभाजनपाखें नीस्वंगु पालिकातय्गु ज्या सम्पादनय् एकरुपता हयेत सञ्जालया महत्वं जाःगु भूमिका जुइगु जुयाःजिमिसं नीस्वनागु खः ।’","नेवा: अनलाइन न्युज – ललेन्द्र शाक्य | २०७९ चैत्र १, बुधबार १३:२७:११  ",https://www.newaonlinenews.com//%E0%A4%B8%E0%A5%81%E0%A4%A8%E0%A4%BF%E0%A4%A4%E0%A4%BE-%E0%A4%A1%E0%A4%82%E0%A4%97%E0%A5%8B%E0%A4%B2%E0%A4%AF%E0%A4%BE-%E0%A4%A8%E0%A5%87%E0%A4%A4%E0%A5%83%E0%A4%A4%E0%A5%8D%E0%A4%B5%E0%A4%AF%E0%A5%8D-%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%83-%E0%A4%89%E0%A4%AA%E0%A4%AA%E0%A5%8D%E0%A4%B0%E0%A4%AE%E0%A5%81%E0%A4%96-%E0%A4%B8%E0%A4%9E%E0%A5%8D%E0%A4%9C%E0%A4%BE%E0%A4%B2-%E0%A4%A8%E0%A5%80%E0%A4%B8%E0%A5%8D%E0%A4%B5%E0%A4%A8
येँ महानगरपालिकाया फुक्क वडाय् निःशुल्क कानूनी परामर्श सेवा ,येँ महानगरपालिकाया फुक्क वडाय् निःशुल्क कानूनी परामर्श सेवा  येँ महानगरपालिकाया फुक्क वडाय् थौं बिहीबाः निसें निःशुल्क कानूनी परामर्श सेवा सुरु जुगु दु । नेपाल ल क्याम्पस नाप माघ १७ गते जुगु सम्झौता कथं  उगु क्याम्पसं वःपिं विद्यार्थी फुक्क वडाय् वनाः सेवा बिइगु जुगु दु ।,"नेवा: अनलाइन न्युज | २०७९ चैत्र २, बिहिबार ०८:३०:३१  ",https://www.newaonlinenews.com//%E0%A4%AF%E0%A5%87%E0%A4%81-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE%E0%A4%AF%E0%A4%BE-%E0%A4%AB%E0%A5%81%E0%A4%95%E0%A5%8D%E0%A4%95-%E0%A4%B5%E0%A4%A1%E0%A4%BE%E0%A4%AF%E0%A5%8D-%E0%A4%A8%E0%A4%BF%E0%A4%83%E0%A4%B6%E0%A5%81%E0%A4%B2%E0%A5%8D%E0%A4%95-%E0%A4%95%E0%A4%BE%E0%A4%A8%E0%A5%82%E0%A4%A8%E0%A5%80-%E0%A4%AA%E0%A4%B0%E0%A4%BE%E0%A4%AE%E0%A4%B0%E0%A5%8D%E0%A4%B6-%E0%A4%B8%E0%A5%87%E0%A4%B5%E0%A4%BE
जनबहाःद्यः रथजात्रा व्यवस्थापन समिति ११४३ नीस्वन,"मू गुरुजु निलकाजी शाक्यया सभापतित्वय् व प्रा.डा. नरेशमान बज्राचार्यया मूपाहाँसुइ जनबहाःद्यः रथजात्रा व्यवस्थापन समिति ११४३ नीस्वंगु दु ।  उगु समिति नीस्वनेगु ज्याझ्वलय् प्रहरी नायब उपरीक्षक भेषराज रिजाल पाहाँ कथं उपस्थित जुयादीगु खःसा दँय् दसं जुइगु जनबहाःद्यःया रथजात्राय् न्हापांनिसें जात्रा व्यवस्थापन यायेगुलि ज्वःमदुगु योगदान बियाः वयाच्वनादीपिं अग्रजलिसें स्थानीय खलः पुचः, क्लबया प्रतिनिधिपिनिगु सहभागिता दूगु खः । न्हापाथें तुं थुगु दँय् नं जनबहाःद्यःया रथजात्रा भव्य व सभ्य रुपं न्यायेकेगु उत्साहया लिसें सुव्यवस्थित यायेगु नितिं व्यवस्थापन समिति नीस्वनेगु ज्या क्वचाःगु खः । उगु जनबहाःद्यः रथजात्रा व्यवस्थापन समिति कजिया रुपं सुजीव बज्राचार्य च्वनादीगु दुसा ल्यू कजिया रुपं गणपतिलाल श्रेष्ठ च्वनादीगु दु । अथेहे, उगु व्यवस्थापन समितिइ शान्ति सुरक्षा व ट्राफिक प्रहरी समन्वयया भाला रवि तण्डुकारं कयादीगु दुसा स्वयंसेवक परिचालन समन्वयया भाला मच्छिन्द्र क्लब, दिपेश महर्जन, राजेश मानन्धर, केयुर मान सिंह व अमृत मर्हनं कयादीगु दु । अथेहे, उगु व्यवस्थापन समितिइ न्हापांगु दिं तीनधारा पाठशालानिसें लानिपुखू प्रहरी आयुक्त ज्याकुथितक मिसापिन्सं रथ सालीगु ज्याझ्वःया समन्वयया भाला नानीहिरा महर्जन, मिरा महर्जन ताम्रकारपिन्सं कयादीगु दुसा क्लब संघसंस्था समन्वय यायेगु भाला दिपक महर्जन, केयुर मान सिंह व अमृत महर्जनपिन्सं कयादीगु दु । थ्वहे झ्वलय् पंच महर्जन बाजा खलः समन्वयया भाला कयादीगु दु । अथेहे, रवि तण्डुकार व सुदन मानन्धरं महानगर प्रहरी समन्वयया भाला कयादीगु दुसा रञ्जन लाल श्रेष्ठं नेपाल स्काउट परिचालन समन्वयया भाला कयादीगु दु । समिति नीस्वनेगु झ्वलय् निर्माण अनुगमन व गुथि संस्थान समन्वयया भाला सत्यनारायण डंगोललिसें ई. अमित बज्राचार्य व नरेश महर्जनं कयादीगु दुसा राजेन्द्र श्रेष्ठं नेपाल रेडक्रस सोसाइटी समन्वयया भाला कयादीगु दु । थ्वहे झ्वलय् रुट निरीक्षण व प्राविधिक महानगर समन्वय भाला ई. अमित बज्राचार्य, रथ बत्ती व्यवस्थापन भाला कासें नेवाः नुगः बचत सहकारी संस्थां रथय् हे मत ब्याट्रीपाखें च्याइगु व्यवस्थापन, असन सेवा समिति, हनुमानढोका महादेव मखन क्लब, लगं खलःपाखें काःगु दु । अथेहे, रथय् स्वां समाः यायेत मुनिकार समाज समन्वयया भाला सुदन मुनिकारं कयादीगु दुसा विपद् व्यवस्थापन समन्वयया भाला केशव मिश्रं कयादीगु दु । थ्वहे झ्वलय् आर्थिक व्यवस्थापन व महानगर समन्वयया भाला उमेश स्थापितं कयादीगु दुसा घःमाः व्यवस्थापनया भाला नरेश महर्जन व मासंगा नेवाः पुचः नं काःगु दु । जात्राया प्रचार प्रसार समन्वयया भाला राजीव राजोपाध्यायं कयादीगु दुसा फोटोग्राफर व ड्रोन संचालन समन्वयया भाला समर्थ रंजित, संजोग मानन्धरपिन्सं कयादीगु दु । जात्राया हे झ्वलय् राष्ट्रपति दर्शनार्थ सहकार्यया भाला नीलकाजी शाक्य व सुजीव बज्राचार्यं कयादीगु दुसा असन भक्तजन दर्शनार्थ रथ व्यवस्थापनया भाला असन सेवा समितिया यज्ञरत्न तुलाधरं कयादीगु दु । अथेहे, हनुमानध्वाखा रथ व्यवस्थापनया भाला महादेव मखन क्लब, इन्द्रचोक क्लबं काःगु दुसा प्राधिकरण व केवल समन्वय यायेगु भाला सचिवालयं काःगु दु । सचिवालयस सुजीव बज्राचार्य, उमेश स्थापित, गणपतिलाल श्रेष्ठ, सत्यनारायण डंगोल, मचाराजा महर्जन, अमृत ताम्राकार, ज्योति शाक्य, पंच महर्जन च्वनादीगु दु । नीस्वंगु व्यवस्थापन समितिं व्यवस्थापन समिति नीस्वनेगु नितिं च्वंगु मुँज्याय् त्वःफ्यूगु संघसंस्थालिसे हाकनं मुँज्या च्वनेगु जानकारी ब्यूगु दुसा मंदुपिं सुं नं व्यवस्थापन समितिइ सहभागी जुइगु मन दुसा जानकारी बिइत नं इनाप याःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण २५, बिहिबार १३:५९:१०  ",https://www.newaonlinenews.com//%E0%A4%9C%E0%A4%A8%E0%A4%AC%E0%A4%B9%E0%A4%BE%E0%A4%83%E0%A4%A6%E0%A5%8D%E0%A4%AF%E0%A4%83-%E0%A4%B0%E0%A4%A5%E0%A4%9C%E0%A4%BE%E0%A4%A4%E0%A5%8D%E0%A4%B0%E0%A4%BE-%E0%A4%B5%E0%A5%8D%E0%A4%AF%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AA%E0%A4%A8-%E0%A4%B8%E0%A4%AE%E0%A4%BF%E0%A4%A4%E0%A4%BF-%E0%A5%A7%E0%A5%A7%E0%A5%AA%E0%A5%A9-%E0%A4%A8%E0%A5%80%E0%A4%B8%E0%A5%8D%E0%A4%B5%E0%A4%A8
जनबहाःद्यः जात्रा तःजिक न्यायेकेत गुथि संस्थान प्रमुखयात नापलात,जनबहाःद्यःया रथ क्वातुक निर्माण यायेगु नितिं सेतो मच्छिन्द्रनाथ रथजात्रा व्यवस्थापन समितिं गुथि संस्थानया कार्यकारी प्रमुख किरण शाक्ययात नापलानाः ध्यानाकर्षण पौ लःल्हाःगु दु ।  आइतवाः गुथि संस्थानया केन्द्रीय ज्याकुथिइ वनाः समितिया नायः निलकाजी शाक्यं थ्वहे वइगु चैत्र १५ गतेनिसें १९ गतेतक न्ह्याइगु जनबहाःद्यःया जात्रा तःजिक हनीगु नितिं दकले मध्ये महत्वपूर्ण ज्या धैगु रथ निर्माण जूगुलिं गुथि संस्थानं रथ दयेकेगु ज्याय् क्वातुक विचाः यायेत इनाप याःगु दु । लिसें जनबहाःद्यःया रथया घःचाः पुलां जुइधुंकूगुलिं न्हूगु घःचाः दयेकेगुपाखे तत्काल ज्या न्ह्याकेत नं इनाप यानादीगु दु ।। समितिया ध्यानाकर्षण पौ लःल्हानाः कासें कार्यकारी प्रमुख किरण शाक्यं जनबहाःद्यःया रथ गुथि संस्थानं न्हापालिपा सिबें बांलाक्क दयेकेगु नितिं कुतः यायेगु खँ कनादिसें रथ दयेकेगु संस्थानया पुचःयात हे सःताः मुँज्या तयेगु खँ नं कनादिल ।  भाजु शाक्यं जनबहाःद्यःया रथया घःचाः थ्व दँय् सम्भव मजूगु व लिपाया दँय् न्हूगु घःचाः तयेगु नितिं ज्या न्ह्याकेगु बचं नं बियादीगु दु ।  वइगु चैत्र १५ गतेनिसें न्ह्याइगु जनबहाःद्यःया जात्रा तःजिक हनेगु नितिं कन्हय् बुधवाः येँया प्रदीप्त पुस्तकालयस न्हिनसिया निता इलय् जनबहाःद्यः जात्रा समारोह समिति नीस्वनीगु जूगु दु । ,"नेवा: अनलाइन न्युज – ललेन्द्र शाक्य | २०७९ फाल्गुण २३, मंगलबार १६:१७:४४  ",https://www.newaonlinenews.com//%E0%A4%9C%E0%A4%A8%E0%A4%AC%E0%A4%B9%E0%A4%BE%E0%A4%83%E0%A4%A6%E0%A5%8D%E0%A4%AF%E0%A4%83-%E0%A4%9C%E0%A4%BE%E0%A4%A4%E0%A5%8D%E0%A4%B0%E0%A4%BE-%E0%A4%A4%E0%A4%83%E0%A4%9C%E0%A4%BF%E0%A4%95-%E0%A4%A8%E0%A5%8D%E0%A4%AF%E0%A4%BE%E0%A4%AF%E0%A5%87%E0%A4%95%E0%A5%87%E0%A4%A4-%E0%A4%97%E0%A5%81%E0%A4%A5%E0%A4%BF-%E0%A4%B8%E0%A4%82%E0%A4%B8%E0%A5%8D%E0%A4%A5%E0%A4%BE%E0%A4%A8-%E0%A4%AA%E0%A5%8D%E0%A4%B0%E0%A4%AE%E0%A5%81%E0%A4%96%E0%A4%AF%E0%A4%BE%E0%A4%A4-%E0%A4%A8%E0%A4%BE%E0%A4%AA%E0%A4%B2%E0%A4%BE%E0%A4%A4
जनबहाःद्यः जात्रा तःजिक न्यायेकेगु नितिं बृहत्त मुँज्या च्वनीगु,जनबहाःद्यः जात्रा व्यवस्थापन समिति ११४३ या ग्वसालय् थ्वहे वइगु चैत्र १५ गतेनिसें २० गतेतक न्ह्याइगु येँया तःधंगु जात्रा जनबहाःद्यः जात्रा तःजिक न्यायेकेगु नितिं बृहत्त मुँज्या च्वनीगु जूगु दु । व्यवस्थापन समितिं ब्यूगु जानकारी कथं वइगु आइतवाः सुथसिया ११ ता इलय् येँ महानगरपालिकाया प्रमुख बालेन साहया मू उपस्थितिइ महानगरपालिकाया सभागृह हलय् थथे बृहत्त मुँज्या च्वनेत्यंगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण २६, शुक्रबार १३:०३:५७  ",https://www.newaonlinenews.com//%E0%A4%9C%E0%A4%A8%E0%A4%AC%E0%A4%B9%E0%A4%BE%E0%A4%83%E0%A4%A6%E0%A5%8D%E0%A4%AF%E0%A4%83-%E0%A4%9C%E0%A4%BE%E0%A4%A4%E0%A5%8D%E0%A4%B0%E0%A4%BE-%E0%A4%A4%E0%A4%83%E0%A4%9C%E0%A4%BF%E0%A4%95-%E0%A4%A8%E0%A5%8D%E0%A4%AF%E0%A4%BE%E0%A4%AF%E0%A5%87%E0%A4%95%E0%A5%87%E0%A4%97%E0%A5%81-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%AC%E0%A5%83%E0%A4%B9%E0%A4%A4%E0%A5%8D%E0%A4%A4-%E0%A4%AE%E0%A5%81%E0%A4%81%E0%A4%9C%E0%A5%8D%E0%A4%AF%E0%A4%BE-%E0%A4%9A%E0%A5%8D%E0%A4%B5%E0%A4%A8%E0%A5%80%E0%A4%97%E0%A5%81
हनुमानध्वाखाय् देय् आचार्य गुथि,"बज्राचार्य समुदायया तःधंगु धार्मिक पर्व म्हिगः बुधवाः व थौं बिहिवाः निन्हुयंकं तःजिक हनाच्वंगु दु ।  म्हिगः बुधवाः स्वयम्भू महाचैत्य देय् आचार्य गुथि न्यायेकूगु खः । येँ देय्या थ्यंमथ्यं स्वद्वःम्ह बरेछुइ धुंकूपिं बज्राचार्यपिन्त दानदक्षिणा बिसें थुगु दँय् शैक्षिक क्षेत्रलिसें थीथी क्षेत्रया थःथःगु कथं ज्याय् ताःलाःपिन्त सम्मान ज्याझ्वः नं याःगु खः ।  देय् आचार्य गुथिं म्हिगः बुधवाः बागमती प्रदेशया सांसदपिं निरोज बज्राचार्य व शैलेन्द्रमान बज्राचार्यपिन्त हनेज्या याःगु खः ।  देय् आचार्य गुथिया निन्हुया दिं थौं बिहिवाः येँया हनुमानध्वाखाया नासःचुकय् बज्राचार्यपिन्त दान यायेगु ज्याझ्वः तयातःगु खः ।  थुगु दँय् स्वयम्भू पाःलाः प्रकाश बज्राचार्य क्वाःबहाः व तःछेबहाःया चक्रेश्वर शंकरानन्द बज्राचार्य जुयादीगु दु । अथेहे, छेँ पाःलाः सिकःमू बहाःया आनन्द बज्राचार्य व लगंबहाःया सन्तमान बज्राचार्य जुयादीगु दु ।","नेवा: अनलाइन न्युज – ललेन्द्र शाक्य | २०७९ चैत्र २, बिहिबार १२:२७:५७  ",https://www.newaonlinenews.com//%E0%A4%B9%E0%A4%A8%E0%A5%81%E0%A4%AE%E0%A4%BE%E0%A4%A8%E0%A4%A7%E0%A5%8D%E0%A4%B5%E0%A4%BE%E0%A4%96%E0%A4%BE%E0%A4%AF%E0%A5%8D-%E0%A4%A6%E0%A5%87%E0%A4%AF%E0%A5%8D-%E0%A4%86%E0%A4%9A%E0%A4%BE%E0%A4%B0%E0%A5%8D%E0%A4%AF-%E0%A4%97%E0%A5%81%E0%A4%A5%E0%A4%BF
लानिपुखू सुथय् व सनिलय् सर्वसाधारणया नितिं चायेकीगु,येँ महानगरपालिकां येँया ऐतिहासिक व नांजाःगु लानिपुखू सुथय् व सनिलय् सर्वसाधारणया नितिं चायेकीगु तयारी याःगु दु ।  येँ महानगरपालिकाया प्रमुख बालेन साह नं लानिपुखू दुने सर्वसाधारण जनतां अवलोकन व भ्रमण यायेगु कथं थथे चायेकेगु तयारी यानागु खँ सम्बन्धित वडा ज्याकुथियात जानकारी ब्यूगु खँ सीदूगु दु ।  २०७२ साल बैशाख १२ गतेया तःभुखाचं पूर्ण रुपं क्षति जूगु उगु लानिपुखू नेपाल सरकार व स्थानीय निकायया ग्वाहालिं पुनःनिर्माण याःगु खः । ,"नेवा: अनलाइन न्युज – ललेन्द्र शाक्य | २०७९ फाल्गुण २६, शुक्रबार १३:१८:२२  ",https://www.newaonlinenews.com//%E0%A4%B2%E0%A4%BE%E0%A4%A8%E0%A4%BF%E0%A4%AA%E0%A5%81%E0%A4%96%E0%A5%82-%E0%A4%B8%E0%A5%81%E0%A4%A5%E0%A4%AF%E0%A5%8D-%E0%A4%B5-%E0%A4%B8%E0%A4%A8%E0%A4%BF%E0%A4%B2%E0%A4%AF%E0%A5%8D-%E0%A4%B8%E0%A4%B0%E0%A5%8D%E0%A4%B5%E0%A4%B8%E0%A4%BE%E0%A4%A7%E0%A4%BE%E0%A4%B0%E0%A4%A3%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%9A%E0%A4%BE%E0%A4%AF%E0%A5%87%E0%A4%95%E0%A5%80%E0%A4%97%E0%A5%81
जनबहाःद्यः जात्राय् ग्वाहालि यायेत मेयर बालेनया इनाप,"येँ महानगरपालिकाया प्रमुख बालेन साह नं थ्वहे वइगु चैत्र १५ गतेनिसें १९ गतेतक न्ह्याइगु येँया तःजिगु जात्रा जनबहाःद्यः जात्रा झःझः धायेक न्यायेकेगु नितिं सकलसित ग्वाहालि यायेत इनाप यानादीगु दु ।  थौं आइतवाः येँ महानगरपालिका व जनबहाःद्यः जात्रा व्यवस्थापन समितिया मंकाः ग्वसालय् जूगु तयारी मुँज्याय् मेयर साह नं थथे इनाप यानादीगु खः । वय्कलं गुथि संस्थान, येँ जिल्ला प्रशासन, सुरक्षा निकायया पदाधिकारीपिन्त मुँज्याय् जात्रायात यायेमाःगु सकता ग्वाहालि यायेत इनाप यासें जात्रा झःझः धायेकेगु नितिं पर्यटकपिन्त नं सहभागी याकेमाःगु विचाः प्वंकादीगु खः ।  मुँज्याय् लसकुस यासें व्यवस्थापन समितिया नायः निलकाजी शाक्यं जनबहाःद्यः जात्राया महत्वयात कयाः न्वःवानादीगु खः ।  अथेहे, जात्रा व्यवस्थापन समितिया उपसंयोजक गणपतिलाल श्रेष्ठं व्यवस्थापन समितिं नीस्वंगु नीप्यंगू उपसमिति व पदाधिकारीपिनिगु म्हसीका न्ह्यब्वयादीगु खः । ","नेवा: अनलाइन न्युज – ललेन्द्र शाक्य | २०७९ फाल्गुण २८, आइतबार १४:३१:११  ",https://www.newaonlinenews.com//%E0%A4%9C%E0%A4%A8%E0%A4%AC%E0%A4%B9%E0%A4%BE%E0%A4%83%E0%A4%A6%E0%A5%8D%E0%A4%AF%E0%A4%83-%E0%A4%9C%E0%A4%BE%E0%A4%A4%E0%A5%8D%E0%A4%B0%E0%A4%BE%E0%A4%AF%E0%A5%8D-%E0%A4%97%E0%A5%8D%E0%A4%B5%E0%A4%BE%E0%A4%B9%E0%A4%BE%E0%A4%B2%E0%A4%BF-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8%E0%A4%AF%E0%A4%BE-%E0%A4%87%E0%A4%A8%E0%A4%BE%E0%A4%AA
येँया मेयर बालेन साह थौं लण्डन वनीगु,"येँ महानगरपालिकाया मेयर बालेन्द्र साह बालेन थौं सोमवाः लण्डन वनीगु जूगु दु । फागुन ३० गतेनिसें स्वन्हु लण्डनय् जुइगु ‘पार्टनरसिप फर हेल्दी सिटी समिट’य् सहभागी जुइत मेयरलिसें प्यम्ह दुजः थौं सोमवाः सनिलय् लण्डन वनेत्यंगु खः । लण्डन वनीगु पुचलय् येँ महानगरपालिका २४ वडाया वडाध्यक्ष विनोद भण्डारी, बालेनया मू स्वकीय सचिव भुपदेव साह, महानगरया जनस्वास्थ्य सल्लाहकार डा. जगदीशप्रसाद जैसवाल जूगु बालेनया सचिवालयं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ फाल्गुण २९, सोमबार ११:२६:२७  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8-%E0%A4%B8%E0%A4%BE%E0%A4%B9-%E0%A4%A5%E0%A5%8C%E0%A4%82-%E0%A4%B2%E0%A4%A3%E0%A5%8D%E0%A4%A1%E0%A4%A8-%E0%A4%B5%E0%A4%A8%E0%A5%80%E0%A4%97%E0%A5%81
यल महानगरपालिका १०४ दँ क्यंगु लसताय किपाः ब्वज्या,यल महानगरपालिका १०४ दँ क्यंगु लसताय किपाः ब्वज्या याःगु दु ।  यल नगर प्रहरीया संयोजनय् जुगु किपाः ब्वज्याय् मेयर चिरीबाबु महर्जनं थौं शुक्रवाः छगू ज्याझ्वःया दथुइ उद्घाटन यानादिगु खः ।,"नेवा: अनलाइन न्युज | २०७९ पौष १, शुक्रबार १८:३९:१६  ",https://www.newaonlinenews.com//%E0%A4%AF%E0%A4%B2-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE-%E0%A5%A7%E0%A5%A6%E0%A5%AA-%E0%A4%A6%E0%A4%81-%E0%A4%95%E0%A5%8D%E0%A4%AF%E0%A4%82%E0%A4%97%E0%A5%81-%E0%A4%B2%E0%A4%B8%E0%A4%A4%E0%A4%BE%E0%A4%AF-%E0%A4%95%E0%A4%BF%E0%A4%AA%E0%A4%BE%E0%A4%83-%E0%A4%AC%E0%A5%8D%E0%A4%B5%E0%A4%9C%E0%A5%8D%E0%A4%AF%E0%A4%BE
निक्वःगु वर्ल्ड बज्राचार्य अवार्ड लः ल्हाइगु,निक्वःगु वर्ल्ड बज्राचार्य अवार्ड लः ल्हायेगु ज्याझ्वः थौ. शनिवाः येँया प्रज्ञा भवनय् जुइत्यंगु दु । बज्राचार्य क्लवया ग्वसालय् जुइगु उगु ज्याझ्वलय बौद्ध विद्वानलिसें भाषा जवाः फनिन्द्ररत्न बज्राचार्य लाइफटाइम अचिभमेन्ट अवार्डपाखें सम्मानित यायेत्यंगु दु ।,"नेवा: अनलाइन न्युज – निश्चल | २०७९ पौष २, शनिबार ०९:१९:१३  ",https://www.newaonlinenews.com//%E0%A4%A8%E0%A4%BF%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%B5%E0%A4%B0%E0%A5%8D%E0%A4%B2%E0%A5%8D%E0%A4%A1-%E0%A4%AC%E0%A4%9C%E0%A5%8D%E0%A4%B0%E0%A4%BE%E0%A4%9A%E0%A4%BE%E0%A4%B0%E0%A5%8D%E0%A4%AF-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1-%E0%A4%B2%E0%A4%83-%E0%A4%B2%E0%A5%8D%E0%A4%B9%E0%A4%BE%E0%A4%87%E0%A4%97%E0%A5%81
"शंखरापुरय् सबस्टेसन निर्माणयनत कयाः बिबाद, निम्हसित प्रहरीं ज्वन",येँया शंखरापुर नगरपालिका बोझनीमा सबस्टेसन निर्माणय् ज्याय् विवाद जुयाः प्रहरीं निम्हसित ज्वंगु दु । प्रहरी स्थानीय जयमान वाइबा व राजमान स्याङ्बोयात ज्वंगु खः  शंखरापुर नगरपालिका ३ न. लाःगु बोझनीया बासिन्दां सबस्टेसनया विरोध याःगु mदु । १ सय ७० रोपनीमा निर्माण यायेत्यंगुलिं सबस्टेसनय् उमिसं विरोध याःगु खः ।,"नेवा: अनलाइन न्युज | २०७९ पौष १७, आइतबार १६:१८:५९  ",https://www.newaonlinenews.com//%E0%A4%B6%E0%A4%82%E0%A4%96%E0%A4%B0%E0%A4%BE%E0%A4%AA%E0%A5%81%E0%A4%B0%E0%A4%AF%E0%A5%8D-%E0%A4%B8%E0%A4%AC%E0%A4%B8%E0%A5%8D%E0%A4%9F%E0%A5%87%E0%A4%B8%E0%A4%A8-%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A3%E0%A4%AF%E0%A4%A8%E0%A4%A4-%E0%A4%95%E0%A4%AF%E0%A4%BE%E0%A4%83-%E0%A4%AC%E0%A4%BF%E0%A4%AC%E0%A4%BE%E0%A4%A6-%E0%A4%A8%E0%A4%BF%E0%A4%AE%E0%A5%8D%E0%A4%B9%E0%A4%B8%E0%A4%BF%E0%A4%A4-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%82-%E0%A4%9C%E0%A5%8D%E0%A4%B5%E0%A4%A8
खुलामञ्चय आः गथे खः अथे हे खुल्ला जुयाच्वने माःगु माग ,येँ महानगरपालिकां खुलामञ्चय्  ‘ट्रिपल बेसमेन्ट’ पार्किङ व लं ‘रिचार्ज पीट’या विस्तृत परियोजना प्रतिवेदन (डीपीआर) दयेकेगु प्रक्रिया न्हयःने यंकेवं थुकियात कयाः च्यूता प्वंकुसें थौं सोमवाः अकुपाई टुँडिखेल अभियानं येँ महानगरपालिकाया मेयर बालेन शाहायात ज्ञापन पौं लः ल्हाइगु जुगु दु ।  महानगरपालिकाया  झिक्वःगु कार्यपालिकाया मुज्यां वडा नं २८ लाःगु खुलामञ्चय् संरचना देकेगु निर्णय याःगु खः । अभियान खुलामञ्चय आः गथे खः अथे हे खुल्ला जुयाच्वने माःगु माग याःगु दु ।,"नेवा: अनलाइन न्युज | २०७९ पौष १८, सोमबार ०९:५६:१७  ",https://www.newaonlinenews.com//%E0%A4%96%E0%A5%81%E0%A4%B2%E0%A4%BE%E0%A4%AE%E0%A4%9E%E0%A5%8D%E0%A4%9A%E0%A4%AF-%E0%A4%86%E0%A4%83-%E0%A4%97%E0%A4%A5%E0%A5%87-%E0%A4%96%E0%A4%83-%E0%A4%85%E0%A4%A5%E0%A5%87-%E0%A4%B9%E0%A5%87-%E0%A4%96%E0%A5%81%E0%A4%B2%E0%A5%8D%E0%A4%B2%E0%A4%BE-%E0%A4%9C%E0%A5%81%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%A8%E0%A5%87-%E0%A4%AE%E0%A4%BE%E0%A4%83%E0%A4%97%E0%A5%81-%E0%A4%AE%E0%A4%BE%E0%A4%97
यलया कात्ति दबुलिइ श्रीपन्चमिया खुन्हु शास्त्रीय संगीत नखः,"यल महानगरपालिका १६ वडा कलाकार समितिं श्रीपञ्चमी खुन्हु ससुपूजाया लसताय् श्रीपञ्चमी शास्त्रीय नखःया ग्वसा ग्वःगु दु । वइगु विहिवाः यलया मंगः दरबार क्षेत्रया कात्ति दबुलिइ थुउगु ज्याझ्वः जुइगु जुउगु दु ।  थुउगु ज्याझ्वलय् लोकंह्वाःगु सांगीतिक पुचः प्रोजेक्ट बाजा नेपाल, प्लेयिङ फर चेञ्ज नेपाल व वाद्यशिरोमणी संगीत घराना पाखें शास्त्रीय संगीतया थीथी सृजना न्ह्यब्वइगु जुउगु दु ।  उगु ज्याझ्वलय् यल १६ वडा कलाकार समितिया हे ग्वसालय् जूगु हुलाप्याखं कासाया सिरपा त्याकादीम्ह विशाखा शाक्यं मञ्जुश्री चचाप्याखं न्ह्यब्वयादी । सनिलया ५ बजे न्ह्याकेगु धयातःगु थुगु ज्याझ्वलय्  नेवाः पत्रकार राष्ट्रिय दबू केन्द्रीय समितिया नवनिर्वाचित  ज्यासना पुचः व नेवाः देय् दबू यल कचायात भिंतुना देछायेगु ज्याझ्वः नं दुउगु खँ ग्वसाः खलः समितिया कजि सुरजबीर बज्राचार्यं कनादिल ।  उगु ज्याझ्वः १६ वडाया वडाअध्यक्ष निर्मलरत्न शाक्यया नायःसुइ जुइगु खँ दु । कलाया विकास व कलाकारपिन्त हःपाःया नितिं निदँ न्ह्यः यल महानगरपालिका १६ वडां कलाकार समिति नीस्वंगु खःसा थुकिं अनलाईन म्ये व हुलाप्याखं कासा, येँया पुन्हीया लसताय् सांस्कृतिक ज्याझ्वः, होलीया मेला, न्हूदँ हना सांस्कृतिक ज्याझ्वः न्ह्याके धुंकुगु दुसा १६ वडाया कलाकारपिन्त कला प्रशिक्षणया नितिं कला पाठशाला नं न्ह्याकाः वयाच्वंगु दु ।","नेवा: अनलाइन न्युज | २०७९ माघ ९, सोमबार १२:४५:३७  ",https://www.newaonlinenews.com//%E0%A4%AF%E0%A4%B2%E0%A4%AF%E0%A4%BE-%E0%A4%95%E0%A4%BE%E0%A4%A4%E0%A5%8D%E0%A4%A4%E0%A4%BF-%E0%A4%A6%E0%A4%AC%E0%A5%81%E0%A4%B2%E0%A4%BF%E0%A4%87-%E0%A4%B6%E0%A5%8D%E0%A4%B0%E0%A5%80%E0%A4%AA%E0%A4%A8%E0%A5%8D%E0%A4%9A%E0%A4%AE%E0%A4%BF%E0%A4%AF%E0%A4%BE-%E0%A4%96%E0%A5%81%E0%A4%A8%E0%A5%8D%E0%A4%B9%E0%A5%81-%E0%A4%B6%E0%A4%BE%E0%A4%B8%E0%A5%8D%E0%A4%A4%E0%A5%8D%E0%A4%B0%E0%A5%80%E0%A4%AF-%E0%A4%B8%E0%A4%82%E0%A4%97%E0%A5%80%E0%A4%A4-%E0%A4%A8%E0%A4%96%E0%A4%83
येँ–हेटौंडा स्वाइगु चिं हाकगु सडक निलाया नितिं बन्द,बागमती प्रदेशया राजधानी हेटौंडा व संघीय राजधानी येँ स्वाइगु सडक थौं सोमवाः निसें निलाया नितिं बन्द जुगु दु । हेटौंडा पाखें भिमफेदी–कुलेखानी–फाखेल–हुमाने–फर्पिङ जुयाः येँ स्वाइगु सडक व  हेटौंडा पाखें भिमफेदी–कुलेखानी–सिस्नेरी–दक्षिणकाली–फर्पिङ येँ स्वाइगु सडक निर्माण ज्या थौ नं निसै न्हइगु जुगुलिं निलाया नितिं बन्द याःगु खः । द्रुत गतिइ निर्माण सम्पन्न यायेत सडक बन्द यानजाःगु बागमती प्रदेशया भौतिक पूर्वाधार विकास मन्त्रालयया प्रवक्ता नविन सिंह जानकारी ब्यूगु दु ।,"नेवा: अनलाइन न्युज – निश्चल | २०७९ फाल्गुण १, सोमबार १२:३७:५४  ",https://www.newaonlinenews.com//%E0%A4%AF%E0%A5%87%E0%A4%81%E2%80%93%E0%A4%B9%E0%A5%87%E0%A4%9F%E0%A5%8C%E0%A4%82%E0%A4%A1%E0%A4%BE-%E0%A4%B8%E0%A5%8D%E0%A4%B5%E0%A4%BE%E0%A4%87%E0%A4%97%E0%A5%81-%E0%A4%9A%E0%A4%BF%E0%A4%82-%E0%A4%B9%E0%A4%BE%E0%A4%95%E0%A4%97%E0%A5%81-%E0%A4%B8%E0%A4%A1%E0%A4%95-%E0%A4%A8%E0%A4%BF%E0%A4%B2%E0%A4%BE%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%AC%E0%A4%A8%E0%A5%8D%E0%A4%A6
बालेन निरंकुश शासक जुल : सुमन सायमि,"सतक विस्ता पीडित संघर्ष समितिया न्ह्यलुवा सुमन सायमिं येँ महानगरपालिकाया मेयर बालेन साह न्हापाया शासकसिबें नं निरंकुश जूगु द्वपं ब्यूगु दु । येँ महानगरपालिकां संविधान व कानून अःखः डोजर चलेयाःगु धासें आइतवाः महानगरबासीलिसें स्वनिगःया थीथी थासं वःगु तःधंगु पुचलं फिब्व ख्यलय् (माइतीघरय्) प्रदर्शन याःगु खः । उगु प्रदर्शनलिपा सम्बोधन यासें सुमन सायमिं मेयर बालेन साह नं जनतां ब्यूगु अधिकारया दुरुपयोग याःगु धाःगु दु । सुमन सायमिं धाःगु दु, ‘न्हापाया शासकसिबें नं बालेन महानिरंकुश जुयावःगु दु । न्हापा जिमित छुं नं नीजि सम्पत्ति कायेत सुचं बिइगु खः । मार्किङ याइगु खः, जिपिं न्यायालय वनेदइगु खः । आः न सुचं ब्यूगु दु, न मार्किङ याःगु दु । डोजर ज्वनावःगु दु । आक्रमण याःगु दु, लुटेयानाः च्वनाच्वंगु दु । थ्व लुटतन्त्र जिमिसं सहयाये फइमखु ।’ मेयर बालेन साहयात सच्चेजुइत इनाप यासें सायमिं सच्चेमजूसा मेयर पदं वांछ्वयेगु अधिकार नं जनतायाके दूगु धाःगु दु । सायमिं धाःगु दु, ‘यदि बालेन सच्चेमजुल धाःसा सच्चेयाकेगु अधिकार जिमिके दु । जनतां अन थ्यंकूगु धैगु समहसु यायेमाल । जनचाहना अःखः वनेधुंकाः अनं वांछ्वयेगु अधिकार जनतायाके दु ।’ महानगरबासीया करपाखें महानगर न्ह्यानाच्वंगु धासें सुमन सायमिं दुःख बिइगु खःसा कर नं मपुलेगु ख्याच्वः तकं ब्यूगु दु । सायमिं धाःगु दु, ‘महानगरपालिका चलेयायेत महानगरबासीं ट्याक्स पुलाच्वंगु दु । जिमित सुविधा मबिल धाःसा जिमिसं ट्याक्स नं पुलेमखु ।’","नेवा: अनलाइन न्युज – ललेन्द्र शाक्य | २०७९ माघ १५, आइतबार १६:१६:३६  ",https://www.newaonlinenews.com//%E0%A4%AC%E0%A4%BE%E0%A4%B2%E0%A5%87%E0%A4%A8-%E0%A4%A8%E0%A4%BF%E0%A4%B0%E0%A4%82%E0%A4%95%E0%A5%81%E0%A4%B6-%E0%A4%B6%E0%A4%BE%E0%A4%B8%E0%A4%95-%E0%A4%9C%E0%A5%81%E0%A4%B2-%E0%A4%B8%E0%A5%81%E0%A4%AE%E0%A4%A8-%E0%A4%B8%E0%A4%BE%E0%A4%AF%E0%A4%AE%E0%A4%BF
येँ महानगपालिकाया फुक्क वडाय् निःशुल्क कानूनी सेवा,"येँ महानगरपालिकाया फुक्क वडाय् निःशुल्क कानूनी सेवा उपलब्ध जुइगु जूगु दु । महानगरया कथं फुक्क वडा ज्याकुथिइ कानूनी व सामान्य लिखत तयार यायेत, मौखिक रुपं कानूनी परामर्श सेवा बिइत्यंगु खः ।  गुकिया नितिं येँ महानगर व नेपाल ल क्याम्पसदथुइ समझदारी जूगु दु । येँ महानगरया ३२ गू वडाय् हे हेल्प डेस्क संचालन यानाः महानगरं सेवा बिइत्यंगु खः । नेपाल ल क्याम्पसलिसे येँ महानगरं क्याम्पसय् ब्वनाच्वंपिं एलएलएम, एलएलबी व बीए एलएलबी तहलय् ब्वनाच्वंपिं विद्यार्थीपिंपाखें ज्याकुथि ज्वःछि वडा ज्याकुथि व केन्द्रीय ज्याकुथिइ च्वनाः सेवा बिइगु समझदार िजूगु येँ महानगर नगर प्रमुख सचिवालयं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ माघ १८, बुधबार ११:३६:४८  ",https://www.newaonlinenews.com//%E0%A4%AF%E0%A5%87%E0%A4%81-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE%E0%A4%AF%E0%A4%BE-%E0%A4%AB%E0%A5%81%E0%A4%95%E0%A5%8D%E0%A4%95-%E0%A4%B5%E0%A4%A1%E0%A4%BE%E0%A4%AF%E0%A5%8D-%E0%A4%A8%E0%A4%BF%E0%A4%83%E0%A4%B6%E0%A5%81%E0%A4%B2%E0%A5%8D%E0%A4%95-%E0%A4%95%E0%A4%BE%E0%A4%A8%E0%A5%82%E0%A4%A8%E0%A5%80-%E0%A4%B8%E0%A5%87%E0%A4%B5%E0%A4%BE
ईजी हाइक किपूया स्मारिका चिखिफ्यने ज्याझ्वः माःक्वाःचा गार्डेनय्,"स्वास्थ्य, मनोरञ्जन, ज्ञान, सिर्जना, आन्तरिक पर्यटन प्रवर्द्धन, सहकार्यलिसें थीथी पक्ष व आज्जुयात वाःचायेकाः लय् पतिं ग्वसाः ग्वयाः वयाच्वंगु हाइकिङ ५० क्वःगु श्रृंखला पार याःगु लसताय् पिथंगु स्मारिका चिखिफ्ने ज्याझ्वः किपूया २ वडा माःक्वाःचा गार्डेनय् जूगु दु । शनिवाः जूगु उगु ज्याझ्वःया ग्वसाः खलः ईजी हाइक किपू खः ।  ईजी हाइकया संयोजक अशोक भन्सारीया सभानायःसुइ जूगु उगु ज्याझ्वलय् ‘हाइकिङ क्वीन’ अर्थात् हाइकिङ लानि रामदेवी महर्जनया विशेष उपस्थिति दूगु खःसा ज्याझ्वलय् मूपाहाँ कथं किपू नगरपालिकाया उपप्रमुख शुभलक्ष्मी शाक्य सुनिता झायादीगु खः । अथेहे, उगु स्मारिका चिखिफ्ने ज्याझ्वलय् पाहाँ कथं किपू नगरपालिकाया पुलांम्ह नगर प्रमुख रमेश महर्जन झायादीगु खःसा विशेष पाहाँ कथं किपू नगरपालिकाया सकल वडा अध्यक्ष व वडा सदस्यपिन्त ब्वनातःगु खः । उगु ज्याझ्वलय् किपूया थीथी विशिष्ट व्यक्तित्वपिं नं विशेष पाहाँ कथं दबुली आसन ग्रहण यानादीगु खः ।  ईजी हाइक किपूया दुजः सरलगोपाल महर्जनं न्ह्याकादीगु उगु ज्याझ्वलय् ईजीहाइक किपूया दुजः कमला महर्जनं सुभाय् न्वचू बियादीगु खः । ज्याझ्वलय् ईजी हाइक किपूया दुजःलिसें शहीद स्मारक कलेजया प्रिन्सिपल मिलनमान महर्जनं लसकुस न्वचू बियादीगु खः । लसकुस न्वचूया झ्वलय् महर्जनं ईजी हाइक किपू नं लय् लय् पतिकं मदिक्क हाइकिङ ज्याझ्वःया ग्वसाः ताःलानाच्वंगु धैगु हे दुर्गालाल शाहीया कुतलं खः धकाः धयादिसें हाइकिङ छगू जीवनया अभिन्न ब्व खः धासें सकलसित लसकुस यानादीगु खः । ईजी हाइक किपूया दुजः किपूया ए टिम भिजन डिजिटल भिडियो व फोटो स्टुडियोया संचालक खःसा छम्ह नांजाःम्ह फोटो पत्रकार नं खः । वयकः शाहीं लय् लय् पतिकं हाइकिङया नितिं थीथी लागा अवलोकन यानाः लँपु क्यनेगु माध्यमकर्ता जुयाः हाइकिङयात निरन्तरता बियाः वयाच्वनादीगु दु । अथेहे, ज्याझ्वलय् हाइकिङ क्वीन रामदेवी महर्जनं हाइकिङया महत्वया विषयस ध्वाथुइकादीगु खःसा किपूया पुलांम्ह नगरप्रमुख रमेश महर्जनं ईजी हाइक किपूयात भिंतुना देछासें भिं उसाँय्या नितिं हाइकिङ वनेमाःगुलिं बः बियादीगु खः । ज्याझ्वलय् पिदंगु स्मारिका संयोजक डा. धर्म डंगोलं स्मारिकाया विषयस पूवंक जानकारी बियादीगु खः । उगु ज्याझ्वलय् मूपाहाँ किपू नगरपालिकाया उपप्रमुख शुभलक्ष्मी शाक्य सुनितां ईजी हाइक किपूयात किपू नगरपालिकां नं फक्व ग्वाहालि यायेगु व उगु ईजी हाइक सरकारीस्तरय् दर्ता यानाः न्ह्याः वन धाःसा अझ अप्वः ईजी हाइक किपू नं प्रगति याइगु खँय् बः बियादिल ।  ज्याझ्वलय् विशिष्ट व्यक्तित्वपिं, ज्येष्ठ हाइकर्सलिसें हाइकिङ ज्याझ्वलय् सहभागी जुयाः वयाच्वनादीपिं लिसेलिसें थीथी ख्यःया व्यक्तित्वपिनिगु उपस्थिति दूगु खः । ज्याझ्वलय् ईजी हाइक व स्मारिका पिथनेत ग्वाहालि यानादीपिन्त मूपाहाँ किपू नगरपालिकाया उपप्रमुख शुभलक्ष्मी शाक्य सुनितां सुभाय् पौ लःल्हानादीगु खःसा वय्कलं हाइकिङ क्वीन रामदेवी महर्जनलिसें थीथी व्यक्तित्वपिन्त मतिनाया चिं लःल्हानादीगु खः ।  अथेहे, ज्याझ्वलय् ईजी हाइक किपूपाखें किपू नगरया उपप्रमुख शाक्य लिसें  नगरया थीथी जनप्रतिनिधिपिन्त ईजी हाइक किपूया तपुली मतिनाया चिं कथं लःल्हाःगु खः ।","नेवा: अनलाइन न्युज – ललेन्द्र शाक्य | २०७९ माघ २२, आइतबार १५:३८:०८  ",https://www.newaonlinenews.com//%E0%A4%88%E0%A4%9C%E0%A5%80-%E0%A4%B9%E0%A4%BE%E0%A4%87%E0%A4%95-%E0%A4%95%E0%A4%BF%E0%A4%AA%E0%A5%82%E0%A4%AF%E0%A4%BE-%E0%A4%B8%E0%A5%8D%E0%A4%AE%E0%A4%BE%E0%A4%B0%E0%A4%BF%E0%A4%95%E0%A4%BE-%E0%A4%9A%E0%A4%BF%E0%A4%96%E0%A4%BF%E0%A4%AB%E0%A5%8D%E0%A4%AF%E0%A4%A8%E0%A5%87-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83-%E0%A4%AE%E0%A4%BE%E0%A4%83%E0%A4%95%E0%A5%8D%E0%A4%B5%E0%A4%BE%E0%A4%83%E0%A4%9A%E0%A4%BE-%E0%A4%97%E0%A4%BE%E0%A4%B0%E0%A5%8D%E0%A4%A1%E0%A5%87%E0%A4%A8%E0%A4%AF%E0%A5%8D
मैतीदेवी चुकय् तयातःगु प्रहरी विटय् डोजर चले यात,येँ महानगरपालिका नगर प्रहरी मैतीदेवी चुकय् तयातःगु प्रहरी विटय् डोजर चले याःगु दु । थौं मंगलवाः हिनय्े नगर प्रहरीया टोली विट चिइकेत इनाप यायेवं प्रहरी विटय् दुने दुगु सामान चिइका ब्यूगु खः ।,"नेवा: अनलाइन न्युज | २०७९ माघ २४, मंगलबार १३:०४:३८  ",https://www.newaonlinenews.com//%E0%A4%AE%E0%A5%88%E0%A4%A4%E0%A5%80%E0%A4%A6%E0%A5%87%E0%A4%B5%E0%A5%80-%E0%A4%9A%E0%A5%81%E0%A4%95%E0%A4%AF%E0%A5%8D-%E0%A4%A4%E0%A4%AF%E0%A4%BE%E0%A4%A4%E0%A4%83%E0%A4%97%E0%A5%81-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80-%E0%A4%B5%E0%A4%BF%E0%A4%9F%E0%A4%AF%E0%A5%8D-%E0%A4%A1%E0%A5%8B%E0%A4%9C%E0%A4%B0-%E0%A4%9A%E0%A4%B2%E0%A5%87-%E0%A4%AF%E0%A4%BE%E0%A4%A4
किपूया जनसेवा स्कूल पांगाय् १६ क्वःगु लसकुस व बधाई ज्याझ्वः ,"किपूया पांगाय् च्वंगु जनसेवा माध्यमिक विद्यालय व जनाधार सामुदायिक क्याम्पसया ग्वसालय् शनिवाः ‘झिंखुक्वःगु लसकुस व बधाई ज्याझ्वः २०७९’ ग्वसाः ग्वःगु दु । उगु ज्याझ्वः कथं ११ गू तगिं व बि.बि.एस. न्हापांगु दँया विद्यार्थीपिन्त लसकुस याःगु खःसा १२ गू तगिं पास जूपिं विद्यार्थीपिन्त बधाई ज्याझ्वः याःगु खः । ज्याझ्वलय् मूपाहाँ कथं किपू नगरपालिका ५ वडाया वडाध्यक्ष राजेन्द्रकुमार महर्जन झायादीगु खःसा सभाया सभानायः झिंनिगू तगिंया व्यवस्थापनया विद्यार्थी मनिष श्रेष्ठ जुयादीगु खः । ज्याझ्वलय् विशेष पाहाँ कथं शिक्षा शाखा प्रमुख टंकलाल गैरेलिसें विद्यालय व्यवस्थापन ससमितिया नायः माधवलाल महर्जनपिं झायादीगु खः । अथेहे, ज्याझ्वलय् प्रधानाध्यापक देवराज महर्जन व क्याम्पस प्रमुख शिवराम श्रेष्ठपिनिगु नं उपस्थिति दूगु खःसा थीथी सल्लाहकारपिनिगु नं उपस्थिति दूगु खः । राष्ट्रिय गानपाखें न्ह्याःगु उगु ज्याझ्वलय् लसकुस न्वचू प्रधानाध्यापक देवराज महर्जनं बियादीगु खःसा झिंछगू तगिंया विज्ञान, व्यवस्थापन, शिक्षा, मानविकी, प्राविधिक लागाया विद्यार्थीपिन्त सिन्हः तिकाः, हिरक बाय्ज लिसें मतिनाया चिं लःल्हानाः लसकुस याःगु खः । ज्याझ्वलय् झिंनिगु तगिंया व्यवस्थापन, शिक्षा, प्राविधिक लागाया विद्यद्यार्थीपिन्त सिन्हः तिकाः, हिरक बाय्ज, मतिनाया चिं लःल्हानाः बधाई व प्रगतिया कामना याःगु खः । अथेहे, बिबिएस तगिं पास जूपिं विद्यार्थीपिन्त नं सिन्हः तिकाः, बाय्ज, स्मारिका व मतिनाया चिं लःल्हानाः बधाई व भिंतुना देछाःगु खः ।  उगु ज्याझ्वलय् स्कूलपाखें लःल्हानाः वयाच्वंगु थीथी सिरपाः लःल्हायेगु ज्याझ्वः नं जूगु खः ।","नेवा: अनलाइन न्युज – ललेन्द्र शाक्य | २०७९ माघ २२, आइतबार १६:०७:३८  ",https://www.newaonlinenews.com//%E0%A4%95%E0%A4%BF%E0%A4%AA%E0%A5%82%E0%A4%AF%E0%A4%BE-%E0%A4%9C%E0%A4%A8%E0%A4%B8%E0%A5%87%E0%A4%B5%E0%A4%BE-%E0%A4%B8%E0%A5%8D%E0%A4%95%E0%A5%82%E0%A4%B2-%E0%A4%AA%E0%A4%BE%E0%A4%82%E0%A4%97%E0%A4%BE%E0%A4%AF%E0%A5%8D-%E0%A5%A7%E0%A5%AC-%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%B2%E0%A4%B8%E0%A4%95%E0%A5%81%E0%A4%B8-%E0%A4%B5-%E0%A4%AC%E0%A4%A7%E0%A4%BE%E0%A4%88-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83
१२ करोड खर्च यानाः येँ मत तइगु,"येँ महानगर क्षेत्रका मू सडकय् आधुनिक सडक मत जडान यायेत यै महानगरपालिका व नेपाल विद्युत प्राधिकरण दथुइ सम्झौता जुगु दु । थ्वया न्ह्यःमहानगरपालिका, प्राधिकरण व सडक विभागया दथुइ जुगु सहमतियाआधारय् सम्झौताय् महानगरया पाखें तसार्वजनिक निर्माण विभागया प्रमुख रामबहादुर थापा व प्राधिकरणया पाखें कानुन विभागका निर्देशक बलराम सिलवालं हस्ताक्षर याःगु दु ।","नेवा: अनलाइन न्युज | २०७९ माघ २४, मंगलबार १३:१२:५५  ",https://www.newaonlinenews.com//%E0%A5%A7%E0%A5%A8-%E0%A4%95%E0%A4%B0%E0%A5%8B%E0%A4%A1-%E0%A4%96%E0%A4%B0%E0%A5%8D%E0%A4%9A-%E0%A4%AF%E0%A4%BE%E0%A4%A8%E0%A4%BE%E0%A4%83-%E0%A4%AF%E0%A5%87%E0%A4%81-%E0%A4%AE%E0%A4%A4-%E0%A4%A4%E0%A4%87%E0%A4%97%E0%A5%81
इन्फोडेभलपर्स क्यान इन्फोटेक– २०२३’ प्रदर्शनी न्ह्यात,‘इन्फोडेभलपर्स क्यान इन्फोटेक– २०२३’ प्रदर्शनी थौं मगलवाः निसें भृकुटीमण्डपयष्् न्ह्यागु दु । सञ्चार तथा सूचना प्रविधिमन्त्री रेखा शर्मा थौ. छगू ज्इाझ्वःया दथुइ  प्रदर्शनीया उद्घाटन यानादिगु खः ।,"नेवा: अनलाइन न्युज | २०७९ माघ २४, मंगलबार १३:२९:३२  ",https://www.newaonlinenews.com//%E0%A4%87%E0%A4%A8%E0%A5%8D%E0%A4%AB%E0%A5%8B%E0%A4%A1%E0%A5%87%E0%A4%AD%E0%A4%B2%E0%A4%AA%E0%A4%B0%E0%A5%8D%E0%A4%B8-%E0%A4%95%E0%A5%8D%E0%A4%AF%E0%A4%BE%E0%A4%A8-%E0%A4%87%E0%A4%A8%E0%A5%8D%E0%A4%AB%E0%A5%8B%E0%A4%9F%E0%A5%87%E0%A4%95%E2%80%93-%E0%A5%A8%E0%A5%A6%E0%A5%A8%E0%A5%A9%E2%80%99-%E0%A4%AA%E0%A5%8D%E0%A4%B0%E0%A4%A6%E0%A4%B0%E0%A5%8D%E0%A4%B6%E0%A4%A8%E0%A5%80-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%A4
किपू ३ वडा व नयाँ छहारी नेपाल किपूया मंकाः ग्वसालय् निःशुल्क किड्नी व सुगर परीक्षण शिविर जुइगु,"‘स्वस्थ मृगौला, स्वस्थ जीवन’ नारा थ्वयेकाः किपुली जनचेतनामुलक ज्याझ्वः व निःशुल्क किड्नी (मृगौला) परीक्षण शिविर जुइगु जूगु दु । किपू नगरपालिका ३ वडा ज्याकुथि व नयाँ छहारी नेपाल किपूया मंकाः ग्वसालय् लिसें येँया लाजिम्पाटया मार्क इन्टरनेशनल किड्नी सेन्टरया स्वास्थ्य परामर्श ग्वाहालिइ जुइगु उगु जनचेतनामुलक ज्याझ्वः व निःशुल्क मृगौला परीक्षण शिविर ज्याझ्वः माघ २७ गते शुक्रवाः व २८ गते शनिवाः यानाः निन्हुयंकं किपू ३ वडाया सहिद कीर्ति भवन, हितिगाः (भ्वय् छेँ)य् जुइगु जूगु दु । ग्वसाः खलकं जानकारी ब्यूगु  माघ २७ गते शुक्रवाः जनचेतनामुलक ज्याझ्वः जुइ । उगु ज्याझ्वः सुथसिया ८ ता इलय् न्ह्याइगु जूगु दु ।  अथेहे, माघ २८ गते शनिवाः निःशुल्क मृगौला परीक्षण शिविर ज्याझ्वः जुइसा उगु ज्याझ्वः सुथसिया ८ ता ईनिसें न्हिनसिया २ ता ईतक न्ह्याइगु जानकारी ग्वसाःखलःपाखें जानकारी ब्यूगु दु ।  उगु शिविरय् निःशुल्क क्रियाटिनीन जाँचलिसें निःशुल्क मधुमेह (सुगर) जाँच नं जुइगु जानकारी ग्वसाःखलकं ब्यूगु दु ।  उगु निःशुल्क शिविरय् सकलसित सहभागिताया नितिं ग्वसाः खलः किपू नगरपालिका ३ वडा ज्याकुथि व नयाँ छहारी नेपाल किपू नं इनाप याःगु दु ।","नेवा: अनलाइन न्युज – ललेन्द्र शाक्य | २०७९ माघ २६, बिहिबार १२:४३:२६  ",https://www.newaonlinenews.com//%E0%A4%95%E0%A4%BF%E0%A4%AA%E0%A5%82-%E0%A5%A9-%E0%A4%B5%E0%A4%A1%E0%A4%BE-%E0%A4%B5-%E0%A4%A8%E0%A4%AF%E0%A4%BE%E0%A4%81-%E0%A4%9B%E0%A4%B9%E0%A4%BE%E0%A4%B0%E0%A5%80-%E0%A4%A8%E0%A5%87%E0%A4%AA%E0%A4%BE%E0%A4%B2-%E0%A4%95%E0%A4%BF%E0%A4%AA%E0%A5%82%E0%A4%AF%E0%A4%BE-%E0%A4%AE%E0%A4%82%E0%A4%95%E0%A4%BE%E0%A4%83-%E0%A4%97%E0%A5%8D%E0%A4%B5%E0%A4%B8%E0%A4%BE%E0%A4%B2%E0%A4%AF%E0%A5%8D-%E0%A4%A8%E0%A4%BF%E0%A4%83%E0%A4%B6%E0%A5%81%E0%A4%B2%E0%A5%8D%E0%A4%95-%E0%A4%95%E0%A4%BF%E0%A4%A1%E0%A5%8D%E0%A4%A8%E0%A5%80-%E0%A4%B5-%E0%A4%B8%E0%A5%81%E0%A4%97%E0%A4%B0-%E0%A4%AA%E0%A4%B0%E0%A5%80%E0%A4%95%E0%A5%8D%E0%A4%B7%E0%A4%A3-%E0%A4%B6%E0%A4%BF%E0%A4%B5%E0%A4%BF%E0%A4%B0-%E0%A4%9C%E0%A5%81%E0%A4%87%E0%A4%97%E0%A5%81
थौं शुक्रवाःनिसें छवाःतक स्वनिगःया फोहर वांछ्वये मदइगु !,"येँ महानगरपालिकां थौं शुक्रवाःनिसें छवाःतक फोहर काःमवइगु जूगु दु । महानगरं शुक्रवाः छगू सुचं सार्वजनिक यासें मेगु शुक्रवाःतक फोहर मुंकेगु ज्या मजुइगु जानकारी बिसें थःथःगु छेँ, पसः व व्यवसायपाखें पिहाँ वइगु छुं नं फोहर सतक, चोक, सार्वजनिक थासय् वांमछ्वःसे छेँ दुने हे तयातयेत इनाप याःगु दु । सहरी विकास मन्त्रालयं बञ्चरेडाँडाय् च्वंगु ल्याण्डफिल साइट वनेगु निगू किलोमिटर सतक मर्मतया ज्या जुयाच्वंगुलिं फोहर ज्वनावनीगु गाडी छ्वयेमफइगु धासें महानगरपालिकां छवाःतक फोहर मुंकेगु ज्या मजुइगु जूगु खः ।","नेवा: अनलाइन न्युज – ललेन्द्र शाक्य | २०७९ पौष ८, शुक्रबार १२:२७:५६  ",https://www.newaonlinenews.com//%E0%A4%A5%E0%A5%8C%E0%A4%82-%E0%A4%B6%E0%A5%81%E0%A4%95%E0%A5%8D%E0%A4%B0%E0%A4%B5%E0%A4%BE%E0%A4%83%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%9B%E0%A4%B5%E0%A4%BE%E0%A4%83%E0%A4%A4%E0%A4%95-%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%83%E0%A4%AF%E0%A4%BE-%E0%A4%AB%E0%A5%8B%E0%A4%B9%E0%A4%B0-%E0%A4%B5%E0%A4%BE%E0%A4%82%E0%A4%9B%E0%A5%8D%E0%A4%B5%E0%A4%AF%E0%A5%87-%E0%A4%AE%E0%A4%A6%E0%A4%87%E0%A4%97%E0%A5%81
प्रज्ञा प्रतिस्थानया प्रज्ञा दबली दफा भजन न्ह्यब्वल,"मैथिली भाषाया साहित्यकार एवं प्राज्ञ धिरेन्द्र प्रेमर्षिया विशेष कुतलय् स्वनिगःया मौलिक नेवाः दाफा भजन संस्कृतिया ब्वज्या थनया प्रज्ञा प्रतिस्थानया प्रज्ञा दबली पुष ८ गते शुक्रवाःया दिनय् जूगु दु । उगु प्राचीन संगीत दाफा भजन ब्वज्याय् स्वनिगःया थीथी  दाफाः खलःपिन्सं थःथःगु मौलिकतां जागु दाफा, व नृत्य न्ह्योब्वयगु याःगु खः ।   नेपाल संगीत तथा नाट्य प्रज्ञा प्रतिष्ठानया ग्वसालय् न्ह्याःगु थुगु ब्वज्याय् सभा नायो प्राज्ञ धिरेन्द्र महर्षी जुयादीगु खःसा ब्वज्याया मूपाहां असं दाफाया नायो प्रज्ञा रत्न तुलाधर जुयादीगु खः । नेपाःया मौलिक संगीत न्ह्योब्वयगु उगु ज्याझ्वलय् किपू नगरपालिकाया पूर्व रमेश महर्जन विशेष पाहां जुयादीगु खः ।  संचारकःमि एवं संस्कृतिया ज्ञाता श्रीकृष्ण महर्जनं उगु ज्याझ्वलय् दाफा सम्वन्धी कार्य प्रत्र न्हयोब्वयादीगु खःसा उगु कार्यपत्रयात कयाः संस्कृतिविद् गणेश राम लाछिं बःचाधंगु टिप्पणी यानादीगु खः । कवयित्री रजनी मिलां न्हयाकादीगु उगु ज्याझ्वलय् मूपाहां प्रज्ञारत्न तुलाधर व सभापतिया थासं सभापति धिरेन्द्र प्रेमर्षी नं थःगु खँ कनादिसें सकसितं सुभाय् नं बियादीगु खः ।  भाजु धिरेन्द्र महर्षिपाखें थःगु नुगः खँया झ्वलय् दाफा धैगु जीवन पद्धति नं जुयाच्वंगु दु धयादिसें जीवनया थीथी आयाम नं  थन थुकथंया न्ह्योब्वगु खनेदु ।  नेवाः सभ्यता व मौथली सभ्यताया दथुइ आपालं सामान जुयाच्वंगु खनेदु ।  थुगु दाफा भजनं झीत गुकथंया सांस्कृतिक सम्पदा बियातःगु  दु धैगु खनेदु धकाः धयादिसें सांस्कृतिक धरातलयात नं च्वन्ह्याकेगु ज्या  थुकथंया दाफा संस्कृतिं याइगु खनेदु । सांस्कृतिक आयामपाखे झीत सम्वृति याना तयगु याइ धकाः नंं वयकलं कनादीगु दु ।   यलया नःत्वाः मंकाः खलःया १३ म्हसिनं दाफा भजन न्ह्योब्वःगु खःसा   ख्वप थिमिया गुंगः चीभाः दाफा खलःया ११ म्हसिनं दाफा भजन ह्योब्वगु खः । थुकथं हेउगु ब्वज्याय् किपूया थाम्वस दाफा खलःया १९ म्हसिनं दाफा न्ह्योब्वगु खः । थुकथं हे धापासी बाँसुरी पुचःया मिसापिन्सं थःगु प्रतिभा न्ह्योब्वगु खःसा वादेया विद्यापति दाफा खलःपाखें थःगु प्रतिभा नह्योब्वगु खः । थुगु ज्याझ्वलय् धापासी पाखें लसिं लाखे नृत्य नं न्ह्योब्वगु खःसा न्या लायगु नृत्य नं न्ह्योब्वःगु खः ।   ज्याझ्वःया अन्तय् ब्वति कयादीपिं सकल कलाकारपिन्त ज्याझ्वःया मूपाहां प्रज्ञारत्न तुलाधर, विशेष पाहां किपूया पूर्वमयेर रमेश महर्जन व पाहां गणेश राम लाछि व सभापति धिरेन्द्र प्रेमर्षीपिन्सं दसिपौ नं लःल्हानादीगु खः । वागमती प्रदेशया संस्कृति संरक्षणया आवश्यकतायात महसुस याना थुकथंया ज्याझ्वः न्ह्याकेगु याःगु खः ।  थन ज्याझ्वःया सभापति प्राज्ञ धिरेन्द्र प्रेमर्षीया नुगः खँ न्ह्योब्वया च्वना । ","नेवा: अनलाइन न्युज – निश्चल | २०७९ पौष ९, शनिबार १०:३५:५३  ",https://www.newaonlinenews.com//%E0%A4%AA%E0%A5%8D%E0%A4%B0%E0%A4%9C%E0%A5%8D%E0%A4%9E%E0%A4%BE-%E0%A4%AA%E0%A5%8D%E0%A4%B0%E0%A4%A4%E0%A4%BF%E0%A4%B8%E0%A5%8D%E0%A4%A5%E0%A4%BE%E0%A4%A8%E0%A4%AF%E0%A4%BE-%E0%A4%AA%E0%A5%8D%E0%A4%B0%E0%A4%9C%E0%A5%8D%E0%A4%9E%E0%A4%BE-%E0%A4%A6%E0%A4%AC%E0%A4%B2%E0%A5%80-%E0%A4%A6%E0%A4%AB%E0%A4%BE-%E0%A4%AD%E0%A4%9C%E0%A4%A8-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%AC%E0%A5%8D%E0%A4%B5%E0%A4%B2
पूर्व मेयर विद्यासुन्दर शाक्यं सुभाय् बिल मेयर बालेन साहयात,"येँ महानगरपालिकाया निर्वतमान मेयर विद्यासुन्दर शाक्यं थः मेयर जुयागु इलय् यानागु लँय् आधुनिक मत जडान यायेगु सहमति छ्यल्येत्यंगुलिं मेयर बालेन्द्र साह बालेनयात सुभाय् बिउगु दु । शाक्यं  बिहिवाः छगू मिडियायात जानकारी बियादी कथं पुलांगु सहमतियात छ्यले कथं महानगरपालिकां मूमू थासय् च्वंगु लँय् मत तयेगु ज्या यायेत्यंगुलि सुभाय् देछानादीगु खः । येँय् च्वंगु लँपुइ झःझः धायेकेगु निति स्वदँ न्ह्यःया सहमति छ्यल्येत्यंगुलि थःयात लसता वल धकाः धयादिसें मेयर साहयात सुभाय् दु धकाः धयादीगु खः । महानगरपालिकां मूमू थासय् च्वंगु लँय् मत तयेगु नितिं महानगरपालिका, नेपाल विद्युत प्राधिकरण व सडक विभाग दथुइ वंगु २०७७ मंसिर २५ गते बिहिवाः सहमति जूगु खः। सहमति कथं ज्या यायेगु निति मंगलवाः स्वगू हे निकायदथुइ सम्झौता यानागु खँया जानकारी महानगरपालिकां ब्यूगु खः । सम्झौताय् लँय् मत तयेगु नितिं ११ करोड ९९ लाख ७४ हजार ९ सय २५ रुपैयाँ लागत अनुमान याःगु दु । थ्व स्वयां न्ह्यः तत्कालीन भौतिक पूर्वाधारनापं यातायातमन्त्री वसन्तकुमार नेम्वाङ्ग व तत्कालीन मेयर शाक्यया उपस्थितिइ तत्कालीन प्रमुख प्रशासकीय अधिकृत राजेश्वर ज्ञवाली, तत्कालीन प्राधिकरणका कायममुकायम कार्यकारी निर्देशक हितेन्द्रदेव शाक्य,  विभागया तत्कालीन महानिर्देशक केशवकुमार शर्मादथुइ उगु सहमति जूगु खः। महानगरपालिकाया ६० प्रतिशत व प्राधिकरणया ४० प्रतिशत लगानीइ लँय् मत तयेगु सहमतिपत्रय् उल्लेख यानातःगु दु।  प्राधिकरणं ४० प्रतिशत बिइगु ध्येबा नं महानगरपालिकां बिइगु व उगु रकमय प्राधिकरणं याइगु लगानी न समायोजन यायेगु सहमति जूगु खः। सहमतिइ धयातः कथं उगु ज्याया नितिं लागत अनुमान तयार यायेगु, प्रविधिया छनौट यायेगु व निर्माण यायेगु ज्या सुपरिवेक्षण यायेगु लगायतया ज्या प्राधिकरणं यायेगु व आयोजनाया निर्माण ज्या लिपा भिंकेमाःगु लँ व फुटपाथ लगायतया ज्या विभागं याइगु जुइ ।","नेवा: अनलाइन न्युज – विजयरत्न | २०७९ माघ २७, शुक्रबार १३:२७:०२  ",https://www.newaonlinenews.com//%E0%A4%AA%E0%A5%82%E0%A4%B0%E0%A5%8D%E0%A4%B5-%E0%A4%AE%E0%A5%87%E0%A4%AF%E0%A4%B0-%E0%A4%B5%E0%A4%BF%E0%A4%A6%E0%A5%8D%E0%A4%AF%E0%A4%BE%E0%A4%B8%E0%A5%81%E0%A4%A8%E0%A5%8D%E0%A4%A6%E0%A4%B0-%E0%A4%B6%E0%A4%BE%E0%A4%95%E0%A5%8D%E0%A4%AF%E0%A4%82-%E0%A4%B8%E0%A5%81%E0%A4%AD%E0%A4%BE%E0%A4%AF%E0%A5%8D-%E0%A4%AC%E0%A4%BF%E0%A4%B2-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8-%E0%A4%B8%E0%A4%BE%E0%A4%B9%E0%A4%AF%E0%A4%BE%E0%A4%A4
शंखधर पार्कया शंखधर झ्वाता शुरक्षित याइगु,येँया कालिमाटीइ परोपकार ताँ क्वये येँ महानगरपालिका २० वडां दयेकुगु पार्कय् पलिस्था यानातःगु शंखधर साख्वाः या झ्वातायात अन  आः पार्क मदय धुकाः अथे हे तयातःगुलिं उगु झ्वाता आः सम्वधित संस्थायात शुरक्षित याना तयेगु नितिं लः ल्हायेगु कुतः याना च्वनाःगु येँ महानगरपालिकाा प्रवक्ता लिसें १७८ वडाया नायः नविन मानन्धरं जानकारी बियादिगु दु । वयकलं थ्व सम्वन्धय् कयाः न्हूगु दँ राष्ट्रिय् समारोह लिसें खँ जुयाच्वंगु जानकारी बियादिगु दु । शनिवाः येँ महानगर प्रहरी टोली परोपकार ताँ क्वयु शंखधर साख्वाःया झ्वाताः लुगु खँ धाःगु खः । तर थ्व झ्वाता ०५७ सालय् तत्कालिन २० वडाया वडा नायः बिजय कृष्ण श्रेष्ठया कार्यकालय् अनं पार्क दयेका शंखधर पार्क नामाकरण यानाः शंखधरया झ्वाता पलि स्था याःगु खः । तर आः वया उगु पार्क दुगु थासं लँ दयेकेवं शंखधरया झ्वाता उखे थुके लानाच्वंगु खँ स्थानिय जनतां धाःगु दु । न्हूदँ समारोह समितिं शंखधरया झ्वाता संरक्षण यायेमा?गु माग यासें तत्काल गनं तयेमछिगु स्थिति दुसा थःपिन्सं शुरक्षित यानातयेगु नितिं येँ महानगरपालिकायात जानकारी ब्यूगु दु । आः उगु झ्वाता येँ महानगरपालिकाय् यंकातःगु दु ।,"नेवा: अनलाइन न्युज | २०७९ पौष १०, आइतबार २१:४८:३८  ",https://www.newaonlinenews.com//%E0%A4%B6%E0%A4%82%E0%A4%96%E0%A4%A7%E0%A4%B0-%E0%A4%AA%E0%A4%BE%E0%A4%B0%E0%A5%8D%E0%A4%95%E0%A4%AF%E0%A4%BE-%E0%A4%B6%E0%A4%82%E0%A4%96%E0%A4%A7%E0%A4%B0-%E0%A4%9D%E0%A5%8D%E0%A4%B5%E0%A4%BE%E0%A4%A4%E0%A4%BE-%E0%A4%B6%E0%A5%81%E0%A4%B0%E0%A4%95%E0%A5%8D%E0%A4%B7%E0%A4%BF%E0%A4%A4-%E0%A4%AF%E0%A4%BE%E0%A4%87%E0%A4%97%E0%A5%81
मंगलवाः किपुलीं गणेद्यः सीकः वनीगु,"किपू नगरपालिका १० वडा जिफागः लागाय् महामानव बुद्धया चीभाः पलिस्था यायेगु लिसें गणेद्यः पलिस्था यायेगु ज्या जिफागः लागाया त्वाःबासीपिन्सं याःगु दु ।  थथे चीभाः व गणेद्यःया मूर्ति पलिस्थाया झ्वलय् चीभाः सीकः वनेगु ज्या क्वचायेधुंकूगु दुसा गणेद्यःया मूर्तियात प्राण प्रतिष्ठापनया ज्या तकं क्वचायेधुंकूगु दु । श्री बुद्ध चैत्य व गणेद्यः पलिस्था समिति, जिफागः १० वडा किपूया ग्वसालय् आः वयाः गणेद्यः सीकः वनेगु ज्याझ्वःया ग्वसाः ग्वःगु दु । ने.सं. ११४३ थिंलागा चौथी (२०७९ पुष १२ गते) मंगलवाः ग्वसाः खलः श्री बृद्ध चैत्य व गणेद्यः पलिस्था समितिं गणेद्यः सीकःवनेगु ज्याझ्वःया ग्वसाः ग्वयातःगु दु । ग्वसाः खलःया छम्ह दुजः मदन महर्जनं बियादीगु जानकारी कथं कन्हय् मंगलवाः सुथय् ८ः३० ता इलय् किपुलीं गणेद्यः सीकःवनेगु नितिं प्रस्थान याइगु जूगु दु ।  अथेहे, गणेद्यः सीकःवनेगु ज्याय् ब्वति काःपिं सकल भक्तजनपिन्त कन्हय् मंगलवाः सुथय् ७ ता इलय् जिफागःया चीभाः व गणेद्यः मूर्ति दूगु थासय् मुनेत नं ग्वसाः खलकं इनाप याःगु दु ।  ग्वसाः खलकं जानकारी ब्यूगु कथं प्यम्ह गणेद्यः जलविनायक, कार्यविनायण, अशोकविनायक, सूर्यविनायकलिसें यानाः च्यागू थासय् गणेद्यः सीकःवनेगु ज्याझ्वः दूगु खँ धाःगु दु ।","नेवा: अनलाइन न्युज – ललेन्द्र शाक्य | २०७९ पौष ११, सोमबार १५:००:३६  ",https://www.newaonlinenews.com//%E0%A4%AE%E0%A4%82%E0%A4%97%E0%A4%B2%E0%A4%B5%E0%A4%BE%E0%A4%83-%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80%E0%A4%82-%E0%A4%97%E0%A4%A3%E0%A5%87%E0%A4%A6%E0%A5%8D%E0%A4%AF%E0%A4%83-%E0%A4%B8%E0%A5%80%E0%A4%95%E0%A4%83-%E0%A4%B5%E0%A4%A8%E0%A5%80%E0%A4%97%E0%A5%81
मेयर वालेनं न्हूम्ह गृहमन्त्रीयात ग्वाहालि फ्वन ,येँ महानगरपालिकाका मेयर बालेन शाह थापाथली बागमती खुसिं सिथय् दयेकातःगु अनधिकृत संरचना चिइकेगु निर्णय कार्यान्वयनया नितिं गृह मन्त्रालयया ग्वहालि फ्वंगु दु । महानगरपालिकां न्हूम्ह गृहमन्त्री  राष्ट्रिय स्वतन्त्र पार्टीया सभापति रवि लामिछाया पौ छ्वया थथे ग्वाहालि फ्वगु खः ।,"नेवा: अनलाइन न्युज | २०७९ पौष १४, बिहिबार २१:०२:४०  ",https://www.newaonlinenews.com//%E0%A4%AE%E0%A5%87%E0%A4%AF%E0%A4%B0-%E0%A4%B5%E0%A4%BE%E0%A4%B2%E0%A5%87%E0%A4%A8%E0%A4%82-%E0%A4%A8%E0%A5%8D%E0%A4%B9%E0%A5%82%E0%A4%AE%E0%A5%8D%E0%A4%B9-%E0%A4%97%E0%A5%83%E0%A4%B9%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80%E0%A4%AF%E0%A4%BE%E0%A4%A4-%E0%A4%97%E0%A5%8D%E0%A4%B5%E0%A4%BE%E0%A4%B9%E0%A4%BE%E0%A4%B2%E0%A4%BF-%E0%A4%AB%E0%A5%8D%E0%A4%B5%E0%A4%A8
न्हूदँया लसताय् ताम्सिपाखाय सनिल ज्याझ्वः ,  नेपाल संवत ११४३ या लसताय् थौं शुक्रवाः भिंतुना सनिल ज्याझ्वः याइगु जुगु दु । येँ महानगरपालिका १८ वडाया ग्वसालय् ताम्सिपाखाय् थथे ज्याझ्वःयायेत्यंगु खः ।,"नेवा: अनलाइन न्युज | २०७९ पौष १५, शुक्रबार ०९:५३:२८  ",https://www.newaonlinenews.com//%E0%A4%A8%E0%A5%8D%E0%A4%B9%E0%A5%82%E0%A4%A6%E0%A4%81%E0%A4%AF%E0%A4%BE-%E0%A4%B2%E0%A4%B8%E0%A4%A4%E0%A4%BE%E0%A4%AF%E0%A5%8D-%E0%A4%A4%E0%A4%BE%E0%A4%AE%E0%A5%8D%E0%A4%B8%E0%A4%BF%E0%A4%AA%E0%A4%BE%E0%A4%96%E0%A4%BE%E0%A4%AF-%E0%A4%B8%E0%A4%A8%E0%A4%BF%E0%A4%B2-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83
 यल दरबार स्क्वायर लागाय् अनुमति मकासें छुं नं ज्याझ्वः याये मदइगु,"यल महानगरपालिकां विश्वसम्पदा सूचीकृत यल दरबार स्क्वायर लागाय् अनुमति मकासें छुं नं ज्याझ्वः याये मदइगु याःगु दु । आइतवाः निसें लागू जुइ कथं थथे नियम लागू याःगु खः ।  ऐतिहासिक, सांस्कृतिक सम्पदा संरक्षण यायेगु नितिं महानगरपालिका थथे आइतवाः निसें दरबार स्क्वायर लागाय् सवारी प्रवेश निषेध यायेगु निसें छुं नं कथंया ज्याझ्वm याये मदइगु कथं प्रतिबन्ध तयाःगु जानकारी यल महानगर प्रमुख चिरीबाबु महर्जनं जानकारी ब्यूगु दु । लिसें वयकलं छु नं ज्याझ्वः याये माःग्ु दुसा अनुमति कायेमाःगु ब्यबस्था यानाःगु खँ धाःगु दु ।","नेवा: अनलाइन न्युज | २०७९ पौष १५, शुक्रबार १०:०६:४८  ",https://www.newaonlinenews.com//%E0%A4%AF%E0%A4%B2-%E0%A4%A6%E0%A4%B0%E0%A4%AC%E0%A4%BE%E0%A4%B0-%E0%A4%B8%E0%A5%8D%E0%A4%95%E0%A5%8D%E0%A4%B5%E0%A4%BE%E0%A4%AF%E0%A4%B0-%E0%A4%B2%E0%A4%BE%E0%A4%97%E0%A4%BE%E0%A4%AF%E0%A5%8D-%E0%A4%85%E0%A4%A8%E0%A5%81%E0%A4%AE%E0%A4%A4%E0%A4%BF-%E0%A4%AE%E0%A4%95%E0%A4%BE%E0%A4%B8%E0%A5%87%E0%A4%82-%E0%A4%9B%E0%A5%81%E0%A4%82-%E0%A4%A8%E0%A4%82-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83-%E0%A4%AF%E0%A4%BE%E0%A4%AF%E0%A5%87-%E0%A4%AE%E0%A4%A6%E0%A4%87%E0%A4%97%E0%A5%81
शंखधर पार्कय् हाकनं शंखधरया झ्वाता तइगु,येँ महानगरपालिका २० वडा परोपकार ताँ क्वय् न्हापाथें नेपाल संवतया प्रवर्तक शंखधर साख्वाःया झ्वाता पलिस्था याइगु जूगु दु ।  छुं दिं न्ह्यः येँ महानगरपालिकां बेवारिस अवस्थाय् लुल धाःगु शंखधरया झ्वाता बेवारिस कथं परोपकारया ताँ क्वय् शंखधर पार्क स्यंकाः लँपु दयेकेगु झ्वलय् सतक विभागं वांछ्वया तःगुलिं उगु हे थासय् उगु झ्वाता लानाच्वंगु खँ न्हूदँ समारोह समितिया दुजः मनरत्न शाक्यं जानकारी बियादीगु दु । भाजु शाक्यं महानगरपालिकाया नगर प्रहरी बलं उगु झ्वाता आः येँ महानगरपालिकाय् सुरक्षित यानातःगु खँ धयादीगु दु । ,"नेवा: अनलाइन न्युज | २०७९ पौष १५, शुक्रबार १२:४४:००  ",https://www.newaonlinenews.com//%E0%A4%B6%E0%A4%82%E0%A4%96%E0%A4%A7%E0%A4%B0-%E0%A4%AA%E0%A4%BE%E0%A4%B0%E0%A5%8D%E0%A4%95%E0%A4%AF%E0%A5%8D-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%B6%E0%A4%82%E0%A4%96%E0%A4%A7%E0%A4%B0%E0%A4%AF%E0%A4%BE-%E0%A4%9D%E0%A5%8D%E0%A4%B5%E0%A4%BE%E0%A4%A4%E0%A4%BE-%E0%A4%A4%E0%A4%87%E0%A4%97%E0%A5%81
थापाथली अनाधिकृत रुपं च्वनाच्वंगु बस्ती चीकेगु नितिं गृहमन्त्रालयया नं तयारी,येँ महानगरपालिकां बागमती खुसि सिथय् अनाधिकृत रुपं च्वनाच्वंपिं सुकुम्बासीपिन्त चीकेगु नितिं म्हिगः बिहिवाः गृहमन्त्रालयया न्हूम्ह गृहमन्त्री रवि लामिछानेयात ग्वाहालि यायेत आधिकारिक रुपं पौ छ्वयेवं गृहमन्त्रालयं उगु पौयात कयाः सकारात्मक लिसः येँ महानगरपालिकायात छ्वयाहःगु खँ सीदूगु दु ।  महानगरया मेयर बालेन साहं थ्यंमथ्यं लच्छि न्ह्यः बागमती सिथय् च्वनाच्वंपिं सुकुम्बासी चीकेगु कुतः याःगु खःसा उगु कुतः पूर्ण रुपं ताःमलायेवं गृहमन्त्रालयया ग्वाहालि काःगु खः । ,"नेवा: अनलाइन न्युज | २०७९ पौष १५, शुक्रबार १२:५८:०७  ",https://www.newaonlinenews.com//%E0%A4%A5%E0%A4%BE%E0%A4%AA%E0%A4%BE%E0%A4%A5%E0%A4%B2%E0%A5%80-%E0%A4%85%E0%A4%A8%E0%A4%BE%E0%A4%A7%E0%A4%BF%E0%A4%95%E0%A5%83%E0%A4%A4-%E0%A4%B0%E0%A5%81%E0%A4%AA%E0%A4%82-%E0%A4%9A%E0%A5%8D%E0%A4%B5%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%AC%E0%A4%B8%E0%A5%8D%E0%A4%A4%E0%A5%80-%E0%A4%9A%E0%A5%80%E0%A4%95%E0%A5%87%E0%A4%97%E0%A5%81-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%97%E0%A5%83%E0%A4%B9%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%BE%E0%A4%B2%E0%A4%AF%E0%A4%AF%E0%A4%BE-%E0%A4%A8%E0%A4%82-%E0%A4%A4%E0%A4%AF%E0%A4%BE%E0%A4%B0%E0%A5%80
भारतीय राजदूतपाखें नेपालभाषा परिषदया छेँ निरीक्षण,नेपाःया नितिं भारतीय राजदूत नवीन श्रीवास्तवं भारतया आर्थिक ग्वाहालिं दयेकाच्वंगु नेपालभाषा परिषदया छेँ निरीक्षण यानादीगु दु ।  म्हिगः बिहिवाः राजदूत श्रीवास्तवं थथे परिषदया क्वय् च्वंगु तल्ला निरीक्षण यानादीगु खः । ,"नेवा: अनलाइन न्युज – ललेन्द्र शाक्य | २०७९ पौष १५, शुक्रबार १३:११:३६  ",https://www.newaonlinenews.com//%E0%A4%AD%E0%A4%BE%E0%A4%B0%E0%A4%A4%E0%A5%80%E0%A4%AF-%E0%A4%B0%E0%A4%BE%E0%A4%9C%E0%A4%A6%E0%A5%82%E0%A4%A4%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%AA%E0%A4%B0%E0%A4%BF%E0%A4%B7%E0%A4%A6%E0%A4%AF%E0%A4%BE-%E0%A4%9B%E0%A5%87%E0%A4%81-%E0%A4%A8%E0%A4%BF%E0%A4%B0%E0%A5%80%E0%A4%95%E0%A5%8D%E0%A4%B7%E0%A4%A3
बालाजुइ आन्दोलित यातायात मजदुरतय्सं सनिलय् प्रहरी भ्यान च्याकल,येँ – बालाजु लागा तनावग्रस्त जुगु दु । थौ. सोमवाः आन्दोलित यातायात मजदुरतय्सं सनिलय् प्रहरी भ्यान च्याका ब्यूगु दु । उमिसं प्रहरीया निगः भ्यान च्याकाब्यूगु प्रहरी न्ह्यथंगु दु । अथे हे नयाँ बसपार्कया ठेकेदार लोत्से कम्पनी गुण्डागर्दी याःगु धासें लोत्से मल नं तोडफोड याःगु दु । ट्राफिकं मनपरि जरिवान याःगु धासें थुकिया बिरुद्धय् थौं सोमवाः यातायात मजदुरतय्स ंविज्ञप्ति पित बिसें गाडी चले मयायेगु घोषणा याःगु खः ।  उमिसं बालाजु लागाय् गाडी सडकय् तयाः अवरूद्ध याःगु खः ।,"नेवा: अनलाइन न्युज | २०७९ फाल्गुण १, सोमबार २१:११:३३  ",https://www.newaonlinenews.com//%E0%A4%AC%E0%A4%BE%E0%A4%B2%E0%A4%BE%E0%A4%9C%E0%A5%81%E0%A4%87-%E0%A4%86%E0%A4%A8%E0%A5%8D%E0%A4%A6%E0%A5%8B%E0%A4%B2%E0%A4%BF%E0%A4%A4-%E0%A4%AF%E0%A4%BE%E0%A4%A4%E0%A4%BE%E0%A4%AF%E0%A4%BE%E0%A4%A4-%E0%A4%AE%E0%A4%9C%E0%A4%A6%E0%A5%81%E0%A4%B0%E0%A4%A4%E0%A4%AF%E0%A5%8D%E0%A4%B8%E0%A4%82-%E0%A4%B8%E0%A4%A8%E0%A4%BF%E0%A4%B2%E0%A4%AF%E0%A5%8D-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80-%E0%A4%AD%E0%A5%8D%E0%A4%AF%E0%A4%BE%E0%A4%A8-%E0%A4%9A%E0%A5%8D%E0%A4%AF%E0%A4%BE%E0%A4%95%E0%A4%B2
बालाजुइ जुगु घटनाया भाला ल्होत्से बहुउद्देश्यीय कायेमाःगु मजदुर नेतातय्गु माग,थौ मगलवाः सुथं निसें सरकार नाप वार्ताय् ब्वति कयाच्वंगु यातायात व्यवसायीया नेतातय्सं सोमवाः बालाजुइ जुगु घटनाया सकतां भाला ल्होत्से बहुउद्देश्यीय प्रालि कायेमाःगु खँ तःगु दु । आन्दोलन लिपा कोणसभाया नितिं वःपिं मजदुरतय्त ल्होत्सेया कर्मचारीतय्सं भड्के यायेगु ज्या याःगुलं आगजनी व तोडफोडया घटना जुगु द्वपं ब्यूगु दु ।,"नेवा: अनलाइन न्युज – निश्चल | २०७९ फाल्गुण २, मंगलबार १०:२१:२५  ",https://www.newaonlinenews.com//%E0%A4%AC%E0%A4%BE%E0%A4%B2%E0%A4%BE%E0%A4%9C%E0%A5%81%E0%A4%87-%E0%A4%9C%E0%A5%81%E0%A4%97%E0%A5%81-%E0%A4%98%E0%A4%9F%E0%A4%A8%E0%A4%BE%E0%A4%AF%E0%A4%BE-%E0%A4%AD%E0%A4%BE%E0%A4%B2%E0%A4%BE-%E0%A4%B2%E0%A5%8D%E0%A4%B9%E0%A5%8B%E0%A4%A4%E0%A5%8D%E0%A4%B8%E0%A5%87-%E0%A4%AC%E0%A4%B9%E0%A5%81%E0%A4%89%E0%A4%A6%E0%A5%8D%E0%A4%A6%E0%A5%87%E0%A4%B6%E0%A5%8D%E0%A4%AF%E0%A5%80%E0%A4%AF-%E0%A4%95%E0%A4%BE%E0%A4%AF%E0%A5%87%E0%A4%AE%E0%A4%BE%E0%A4%83%E0%A4%97%E0%A5%81-%E0%A4%AE%E0%A4%9C%E0%A4%A6%E0%A5%81%E0%A4%B0-%E0%A4%A8%E0%A5%87%E0%A4%A4%E0%A4%BE%E0%A4%A4%E0%A4%AF%E0%A5%8D%E0%A4%97%E0%A5%81-%E0%A4%AE%E0%A4%BE%E0%A4%97
बागमती प्रदेशं ७० अंक हयाः उत्तीर्ण जुपिन्त सवारी चालक अनुमति पत्र बिइगु,"बागमती प्रदेशं कन्हय् फागुन २ गते निसें सवारी चालक अनुमति पत्र परीक्षाय् न्हूगु मापदण्ड लागू याइगु जुगु दु । बागमती प्रदेशको श्रम, रोजगार तथा यातायात मन्त्रालयया सूचना अधिकारी देवराज चौलागाईंया कथं कन्हय् निसें लिखित व ट्रायल परीक्षा ‘सवारी चालक अनुमति पत्र परीक्षा सञ्चालन निर्देशिका २०७७’ कथं न्ह्याइगु जुगु दु ।","नेवा: अनलाइन न्युज | २०७९ फाल्गुण १, सोमबार १२:५६:५८  ",https://www.newaonlinenews.com//%E0%A4%AC%E0%A4%BE%E0%A4%97%E0%A4%AE%E0%A4%A4%E0%A5%80-%E0%A4%AA%E0%A5%8D%E0%A4%B0%E0%A4%A6%E0%A5%87%E0%A4%B6%E0%A4%82-%E0%A5%AD%E0%A5%A6-%E0%A4%85%E0%A4%82%E0%A4%95-%E0%A4%B9%E0%A4%AF%E0%A4%BE%E0%A4%83-%E0%A4%89%E0%A4%A4%E0%A5%8D%E0%A4%A4%E0%A5%80%E0%A4%B0%E0%A5%8D%E0%A4%A3-%E0%A4%9C%E0%A5%81%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%B8%E0%A4%B5%E0%A4%BE%E0%A4%B0%E0%A5%80-%E0%A4%9A%E0%A4%BE%E0%A4%B2%E0%A4%95-%E0%A4%85%E0%A4%A8%E0%A5%81%E0%A4%AE%E0%A4%A4%E0%A4%BF-%E0%A4%AA%E0%A4%A4%E0%A5%8D%E0%A4%B0-%E0%A4%AC%E0%A4%BF%E0%A4%87%E0%A4%97%E0%A5%81
येँ महानगरपालिकाय् निदँय् छेँ बालं झिगू प्रतिशतं थाहाँ वनीगु,"येँ महानगर लागा दुने छेँ बालं रकम निश्चित इलय् जक थाहाँँ वनीगु जूगु दु । महानगरं हःगु ‘छेँ बालं व्यवस्था निर्देशिका २०७९’ कथं महानगर दुने बालं बियातःगु छेँतसें निदँय् झिगू प्रतिशतं थकायेगु न्ह्यथनाः तःगु दु । महाननगरं तयार याःगु सम्झौता पतिइ ढाँचाया बुँदा ल्याः ७ य् धयातःगु दु, ‘छेँ बालं रकम प्रत्येक निदँय् झिगू प्रतिशतया दरं बृद्धि जुइ ।’ महानगरया राजस्व विभागया प्रमुख ध्रुव काफ््लेया कथं थ्व व्यवस्था कार्यान्वयन जुइधुंकाः छेँथुवाःपिन्सं लाक्वपाक्व बालं कायेदइमखुसा क्वःछ्यूगु बालंया आधारय् महानगरय् छेँ बालं कर पुलेमालीगु जुइ । ","नेवा: अनलाइन न्युज | २०७९ फाल्गुण ४, बिहिबार ११:१०:१६  ",https://www.newaonlinenews.com//%E0%A4%AF%E0%A5%87%E0%A4%81-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE%E0%A4%AF%E0%A5%8D-%E0%A4%A8%E0%A4%BF%E0%A4%A6%E0%A4%81%E0%A4%AF%E0%A5%8D-%E0%A4%9B%E0%A5%87%E0%A4%81-%E0%A4%AC%E0%A4%BE%E0%A4%B2%E0%A4%82-%E0%A4%9D%E0%A4%BF%E0%A4%97%E0%A5%82-%E0%A4%AA%E0%A5%8D%E0%A4%B0%E0%A4%A4%E0%A4%BF%E0%A4%B6%E0%A4%A4%E0%A4%82-%E0%A4%A5%E0%A4%BE%E0%A4%B9%E0%A4%BE%E0%A4%81-%E0%A4%B5%E0%A4%A8%E0%A5%80%E0%A4%97%E0%A5%81
"किपू ३ वडा सागाः त्वालय् लः ट्यांकी म्हिगः थुन, थौं निर्माण !","किपू नगरपालिका ३ वडा सागाः त्वालय् थ्वयां न्ह्यःया स्थानीय जनसरकार वडा ज्याकुथिं अन पलिस्था यानातःगु पुलांगु लः ट्यांकी थुनाछ्वःगु खः । आः वयाः वंगु बैशाख ४ गतेया निर्वाचन लिपा निर्वाचित उगु किपू ३ वडाया स्थानीय जनसरकार वडा ज्याकुथिं सागाः त्वाःया उगु लः ट्यांकी हाकनं पुनःनिर्माण याःगु दु ।  किपू लागाय् सामाजिक ज्याय् समर्पित सचेत नागरिकपिन्सं लः ट्यांकी हाकनं पुनःनिर्माण याःगु ज्यायात कयाः नकारात्मक विचाः मप्वंकूसां उगु ट्यांकी च्वय् मेगु तल्ला थप याःगु व टप पिकाःगु ज्या नियमय् मदुगु व अप्राकृतिक खनेदूगु विचाः प्वंकाः हयाच्वंगु दु ।  उपिं सचेत नागरिकपिन्त ट्यांकी द्यःने थप छगू तल्ला थकायेगु नितिं नक्सा पास जूगु दु कि मदु धकाः नं न्ह्यसःचिं थनाः हयाच्वंगु दु । इमिसं सामाजिक ज्या यायेबलय् नं नियम कानून व नक्साया संरचना जुइमाःगु विचाः तयाहयाच्वंगु दुसा राज्यया बजेटय् ज्या यायेबलय् नियम, कानूनया पालना यायेगु नं आवश्यक जूगुु खँ तयाः वयाच्वंगु दु । थ्वहे विषयस किपू नगरपालिका ३ वडाया वर्तमान वडाध्यक्ष सुविन्द्र महर्जनं उगु वडाया सागाः त्वालय् निर्माण जुयाच्वंगु लः ट्यांकीया विषयस ट्यांकी द्यःने छगू तल्ला थप यायेमाःगु हुनि धयागु अन त्वालय् दूगु थीथी बाजंत धिमे, बाँसुरी, खिँ इत्यादी तयेगु नितिं छगू आःखाःछेँया रुपं जक ट्यांकी द्यःने छगू तल्ला थप यायेत्यनागु खँया जानकारी बियादीगु दु ।  वडाध्यक्ष सुविन्द्र महर्जनं धयादी, ‘न्हापा न्हापा आःखाः छेँया रुपं व्यक्तिगत छेँय् त्वाःया धिमे खलःया बाजंत, बाँसुरी खलःया बाजंत तयेगु यानाः वयाच्वंगु खः । तर थौंकन्हय् न्हूगु पुस्तां थःपिनिगु छेँय् आःखाः यायेगु मययेकाः हयाच्वंगु दु । साःगाः त्वाःया सन्दर्भय् नं, अन धिमे खलः दु, बाँसुरी खलः दु, उगु खलःया बाजं सुरक्षित कथं तयेगु नितिं थाय् अभाव जुयाच्वंगु दु । उकिं ट्यांकीया द्यःने छगू तल्ला थप यानाः आःखाःछेँया रुपं बाजंत सुरक्षित कथं तयेगु नितिं जक छ्यलाबुला यायेत्यनागु खः ।’ लः ट्यांकी द्यःने तल्ला थप, नक्सा पास व टप पिकयागु विषयस वडाध्यक्ष सुविन्द्र महर्जनं कानूनी रुपं हे जनसमुदायया माग कथं उगु ज्या न्ह्याकागु धयादीगु दु ।  अथेहे, न्हापाया जनप्रतिनिधिया स्थानीय वडा ज्याकुथिं थुनेधुंकूगु ट्यांकी हाकनं छाय् पुनःनिर्माण यायेमाःगु विषयस वडाध्यक्ष सुविन्द्र महर्जनं धयादी, ‘न्हापा उगु ट्यांकीया ल्यूने च्वंगु छखा छेँयात पंगः जुल धकाः उगु ट्यांकी थुनाछ्वःगु खः । वंगु स्थानीत तहया निर्वाचनया इलय् जितः अनया स्थानीय बासिन्दां उगु लः ट्यांकी हाकनं दयेकेगु खःसा भोट बिइ धकाः धायेधुंकाः जिं दयेके धकाः बचं बियागु खः, वहे बचं कथं अनया स्थानीय बासिन्दाया माग पूवंकेगु नितिं उगु लः ट्यांकी हाकनं दयेकागु खः ।’ किपू नपा ३ वडाया उगु सागाः त्वाःया लःट्यांकी परिसरय् फल्चा नं दु । फल्चा थकयाः आःखाःछेँया रुपं धस्वाकूसां ज्यू नि धैगु विषयस वडाध्यक्ष महर्जनं धयादी, ‘मज्यूगु मखु, ज्यू । फल्चाय् तल्ला थकयाः आःखाःछेँ दयेकूसां ज्यूगु खः । ट्यांकीं छखा छेँयात पंगः जूगु खःसा फल्चा थकायेबलय् जिमित नं पंगः जुइ धकाः मेगु छेँखातसें तर्क तःगु दु । उकिं जिमिसं विचाः यायेकि लिपा फल्चाया तल्ला थकयाः नं आःखाःछेँयात थाय् बिइगु कुतःया नितिं पलाः न्ह्याके । थ्व ज्या नं जनस्तरय् जनसमुदायलिसे सहलह ब्याका न्ह्याकेगु जुइ ।’ फल्चाया विषयस छम्ह ज्याथःम्ह संस्कृति सम्पदाह्यःमि सचेत नागरिकं धयादी, ‘खय्तला न्हापायापिन्सं फल्चा धैगु छगू तल्ला जक जुइगु कथं निर्माण यानाः थकूगु दु । किपुली लिपा वया १ वडा मतक्व त्वाःया हनेबहःम्ह ब्रम्हुकाजीं फल्चा द्यःने तल्ला थकायेगु ज्या यायेधुंकाः जक किपूया मेमेगु थासय् नं फल्चा द्यःने तल्ला थप यायेगु ज्या न्ह्याःगु खः ।’ किपू नगरपालिका ३ वडा सागाः त्वाःया लः ट्यांकी पुनःनिर्माणया नितिं सागल पानी ट्यांकी निर्माण योजना कथं सागल टोल खानेपानी ट्यांकी पुनःनिर्माण उपभोक्ता समितिं ट्यांकी निर्माण यायेगु ज्या यानाच्वंगु दुसा उगु उपभोक्ता समितिया नायः दिलकुमार महर्जन च्वनादीगु दु । अथेहे, उगु उपभोक्ता समितिइ सुनिता महर्जन सचिवया रुपं च्वनादीगु दुसा दांभरीया रुपं महेशराम महर्जन च्वनादीगु दु ।  अथेहे, उगु उपभोक्ता समितिइ मुक्कं न्हयम्ह दुजः दुथ्याकातःगुलि मिसा दुजःपिं निम्ह दुथ्याकातःगु दु । २०७९ पुस १ गते योजनाया ज्या न्ह्याःगु खःसा २०७९ चैत्र ३० गते क्वचायेकमाःगु प्रावधान तयातःगु दु ।  बजेट कथं अनुमानित लागत १५ लख ६७ हजार २१९ तका दु । उकिया नितिं कीर्तिपुर नगरपालिकां १२ लख ५३ हजार ७७५ तका ग्वाहालि याःगु दुसा उपभोक्ता समितिपाखें ३ लख १३ हजार ४४४ तका फ्याःगु दु । ","नेवा: अनलाइन न्युज – ललेन्द्र शाक्य | २०७९ फाल्गुण ५, शुक्रबार १३:२१:२२  ",https://www.newaonlinenews.com//%E0%A4%95%E0%A4%BF%E0%A4%AA%E0%A5%82-%E0%A5%A9-%E0%A4%B5%E0%A4%A1%E0%A4%BE-%E0%A4%B8%E0%A4%BE%E0%A4%97%E0%A4%BE%E0%A4%83-%E0%A4%A4%E0%A5%8D%E0%A4%B5%E0%A4%BE%E0%A4%B2%E0%A4%AF%E0%A5%8D-%E0%A4%B2%E0%A4%83-%E0%A4%9F%E0%A5%8D%E0%A4%AF%E0%A4%BE%E0%A4%82%E0%A4%95%E0%A5%80-%E0%A4%AE%E0%A5%8D%E0%A4%B9%E0%A4%BF%E0%A4%97%E0%A4%83-%E0%A4%A5%E0%A5%81%E0%A4%A8-%E0%A4%A5%E0%A5%8C%E0%A4%82-%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A3
 इण्डिकेटरया समस्या खनेवं सौर्य एयरलाइन्सया जहाज मब्वयेकल,"त्रिभुवन विमानस्थल पाखें विराटनगर ब्वयेंगु नितिं धावनमार्ग थ्यने धुंकुगु सौर्य एयरलाइन्सया जहाजया इण्डिकेटरया समस्या खनेवं लिहाँवंगु दु ।  एसएयू ७२१ उडान नम्बरया जहाज यात्रु बोर्डिङ क्वचायेका धावनमार्ग सःतिक थ्यने धुंकुगु खः । तर, इण्डिकेटरं जहाजय् समस्या क्यनेवं उडान मयासें लिहाँवंगु विमानस्थलका प्रवक्ता टेकनाथ सिटौलां जानकारी ब्यूगु दु ।","नेवा: अनलाइन न्युज | २०७९ फाल्गुण ९, मंगलबार १२:२८:२५  ",https://www.newaonlinenews.com//%E0%A4%87%E0%A4%A3%E0%A5%8D%E0%A4%A1%E0%A4%BF%E0%A4%95%E0%A5%87%E0%A4%9F%E0%A4%B0%E0%A4%AF%E0%A4%BE-%E0%A4%B8%E0%A4%AE%E0%A4%B8%E0%A5%8D%E0%A4%AF%E0%A4%BE-%E0%A4%96%E0%A4%A8%E0%A5%87%E0%A4%B5%E0%A4%82-%E0%A4%B8%E0%A5%8C%E0%A4%B0%E0%A5%8D%E0%A4%AF-%E0%A4%8F%E0%A4%AF%E0%A4%B0%E0%A4%B2%E0%A4%BE%E0%A4%87%E0%A4%A8%E0%A5%8D%E0%A4%B8%E0%A4%AF%E0%A4%BE-%E0%A4%9C%E0%A4%B9%E0%A4%BE%E0%A4%9C-%E0%A4%AE%E0%A4%AC%E0%A5%8D%E0%A4%B5%E0%A4%AF%E0%A5%87%E0%A4%95%E0%A4%B2
किपुली आइतवाःनिसें इटालियन भाषा प्रशिक्षण न्ह्याइगु (भिडियो),"कीर्तिपुर गाईड एसोसिएसन पर्यटन सुचना केन्द्रया ग्वसालय् व किपू नगरपालिकाया ग्वाहालिपाखें न्यालातक इटालियन भाषा प्रशिक्षण ज्याझ्वः न्ह्याइगु जूगु दु । उगु इटालियन भाषा प्रशिक्षणया नितिं थौं शुक्रवाः उलेज्या ज्याझ्वः जूगु दु । किपू नगरपालिकाया उपप्रमुख शुभलक्ष्मी शाक्य सुनिता मूपाहाँ कथं उपस्थित जुयाः उगु ज्याझ्वःया उलेज्या यानादीगु खः । किपू नगरपालिका १० वडा बर्खाहितिइ च्वंगु के एन एस किचेन एण्ड ब्यांक्वेटया हलय् जूगु उगु ज्याझ्वलय् आः वइगु फागुन ७ गते आइतवाःनिसें इटालियन भाषा प्रशिक्षण ज्याझ्वः न्ह्याइगु जानकारी ब्यूगु खः । इटालियन भाषा प्रशिक्षणया नितिं न्यालाया प्याकेज कथं झिंन्यासः तका प्रशिक्षार्थी पुलेमाःगु जानकारी ब्यूगु खःसा आःयात वालय् स्वन्हु व वधुंकाः वालय् खुन्हु इटालियन भाषा प्रशिक्षण बिइगु जानकारी नं थौंया उलेज्या ज्याझ्वलय् ब्यूगु खः । इटालियन भाषा प्रशिक्षण ज्याझ्वः के एन एस किचेन एण्ड ब्यांक्वेटय् हे सुथय् ७ ता ईनिसें ८ः३० ता ईतक न्ह्याइगु जानकारी नं ब्यूगु खः । उलेज्या ज्याझ्वलय् इटालियन भाषा प्रशिक्षण बियादीम्ह विश्वभाषा क्याम्पसया इटालियन भाषा प्रमुख लिसें इटालियन भाषा प्रशिक्षक प्राध्यापक राजा शाक्य उपस्थित जुयादीगु खःसा वय्कलं इटालियन भाषाया विषयस जानकारी बियादीगु खः ।  ज्याझ्वलय् पाहाँ कथं किपूया होटल पर्यटन व्यवसायी नाथमया इन्स्टक्टर हिराज्ञान महर्जन, कीर्तिपुर सामुदायिक होमस्टेया दुजः अशोक भन्सारी, किपू नगरपालिकाया सामाजिक शाखा प्रमुख लिसें किपूया पुलांम्ह गाईड अनुज प्रधान, किपू नगरपालिका ३ वडाया वडाध्यक्ष सुविन्द्र महर्जन, ६ वडाया वडाध्यक्ष थीरमान सिंह बस्नेत पृथ्वी, किपू नगरपालिका १० वडाया वडा दुजः ज्ञानेश्वर महर्जन व १० वडाया हे दुजःलिसें किपू नगरपालिका कार्यपालिकाया दुजः राज्यलक्ष्मी शाक्य श्रेष्ठपिं उपस्थित जुयादीगु खः । कीर्तिपुर गाईड एसोसिएसनया नायः जगतबहादुर महर्जनया सभानायःसुइ न्ह्याःगु उगु इटालियन भाषा प्रशिक्षण उलेज्या ज्याझ्वलय् किपू नगरपालिका सामाजिक शाखाया प्रमुख अनुज प्रधानं थःगु नुगःखँ तसें किपूया पर्यटन ख्यःयात कयाः नुगःखँ तयादीगु खः । अथेहे, किपू नगरपालिका ३ वडाया वडाध्यक्ष सुविन्द्र महर्जनं किपूया पर्यटन व्यवसाय उत्थान यायेगु नितिं इटालियन भाषा प्रशिक्षण सकारात्मक पक्ष जूगु खँ तयादीगु खः । उगु ज्याझ्वलय् किपू नगरपालिका ६ वडाया वडाध्यक्ष थीरमान सिंह बस्नेत पृथ्वीं किपू नगरपालिका दुने आपालं सांस्कृतिक धार्मिक सम्पदा दूगुलिं इटालियन भाषा प्रशिक्षणपाखें पर्यटकपिन्त दुकयाः किपू नगरया पर्यटन व्यवसाययात योगदान जुइगु नुगःखँ तयादीगु खः । किपुली इटालियन भाषा हे छाय् प्रशिक्षण बिइमाःगु धैगु विषयस ग्वसाः खलः कीर्तिपुर गाईड एसोसिएसन पर्यटन सुचना केन्द्र इटालियन पर्यटकपिं नेपालय् जक मखुसे किपुली नं आपालं इटालियनपिं दुहाँ वइगुलि थुकथं इटालियन भाषा प्रशिक्षणयात न्हापांगु प्राथमिकता बियागु जानकारी ब्यूगु दु ।  उलेज्या ज्याझ्वलय् किपूया थीथी पुलांपिं पर्यटक गाईडपिं, कीर्तिपुर गाईड एसोसिएसनया दुजःपिं लिसेलिसें किपू लागाय् होमस्टे व होटल रेष्टुरेन्ट व्यवसायस दुथ्याःपिं व्यक्तित्वपिनिगु उपस्थिति दूगु खःसा ज्याझ्वः कीर्तिपुर गाईड एसोसिएसनया छ्याञ्जे विरेन्द्र शाक्य विविशां न्ह्याकादीगु खः ।   (थन क्लीक यानाः भिडियो स्वयादिसँ)","नेवा: अनलाइन न्युज – ललेन्द्र शाक्य | २०७९ फाल्गुण ५, शुक्रबार १६:४८:३१  ",https://www.newaonlinenews.com//%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80-%E0%A4%86%E0%A4%87%E0%A4%A4%E0%A4%B5%E0%A4%BE%E0%A4%83%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%87%E0%A4%9F%E0%A4%BE%E0%A4%B2%E0%A4%BF%E0%A4%AF%E0%A4%A8-%E0%A4%AD%E0%A4%BE%E0%A4%B7%E0%A4%BE-%E0%A4%AA%E0%A5%8D%E0%A4%B0%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%A3-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%87%E0%A4%97%E0%A5%81-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
मेयर पद पाखें राजीनामा बिइकेत स्वयाच्वंगुः मेयर बालेन ,"येँ महानगरपालिकाया मेयर बालेन शाहं नं थःयात मेयर पद पाखें राजीनामा बिइकेत स्वयाच्वंगु खँ धयादिगु दु । शनिवाः सामाजिक सञ्जाल फेसबुक पाखेृं थःयात राजीनामा बिइत दबाब वयाच्वंगु खँ धाःगु दु । ‘मेयर पद पाखें थौं थःयात राजीनामा बिइकेत स्वयाच्वंगु दु । थ्व देश गुब्ले बने जुइ मखु,’ वयकलं धयादिगु दु ।","नेवा: अनलाइन न्युज – निश्चल | २०७९ फाल्गुण १३, शनिबार १८:११:५८  ",https://www.newaonlinenews.com//%E0%A4%AE%E0%A5%87%E0%A4%AF%E0%A4%B0-%E0%A4%AA%E0%A4%A6-%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B0%E0%A4%BE%E0%A4%9C%E0%A5%80%E0%A4%A8%E0%A4%BE%E0%A4%AE%E0%A4%BE-%E0%A4%AC%E0%A4%BF%E0%A4%87%E0%A4%95%E0%A5%87%E0%A4%A4-%E0%A4%B8%E0%A5%8D%E0%A4%B5%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81%E0%A4%83-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8
"बालेनया तं : गृहपाखें सुरक्षाकःमि कायेमखन, फेसबुकय् स्टाटस च्वल","येँ महानगरपालिकाया मेयर बालेन साह नं थःत मेयर पदं राजीनामा बिइकेत्यंगु धासें शनिवाः सामाजिक संजाल फेसबुकय् छगू स्टाटस च्वःगु दु । साह नं च्वःगु दु, ‘मेयरया पोजिसनं जितः थौं राजीनामा बिइकेत्यंगु दु । थ्व देस गुबलें नं दयेकेफइमखु ।’ मेयर बालेनया सचिवालयया दुजः कुमार बेनया कथं केन्द्रीय सरकारं हे बालेनयात ज्या यायेत ग्वाहालि मयाःसे मेयर पदं राजीनामा बिइकेत बाध्य यायेत्यंगु धाःगु दु । वया कथं बालेनं नीन्हु नीन्यान्हु न्ह्यःनिसें नेपाल सरकारलिसे प्यगू न्यागू खँय् सहकार्य यायेत पलाः न्ह्याकाच्वंगु दु । तर सरकारं छुं नं च्यूताः मतःगु वया धापू दु । मेयर बालेन सचिवालय दुजः कुमार बेनं धाःगु दु, ‘गृह मन्त्रालययाके मेयरया नितिं सुरक्षा माल धकाः माग याःगु खः । उकिया बारे आःतक छुं नं खँ वःगु मदुनि । मेयर साह नं प्रधानमन्त्रीलिसे नापलानाः खँ नं ल्हायेत स्वल । तर छुं नं लिसः मवः ।’ गृह छ्याञ्जेयात धाःबलय् गृहमन्त्रीयात धायेमाःगु व गृहमन्त्रीयात धाःबलय् प्रधानमन्त्रीयात धायेमाःगु धासें ज्या मयाःगु वया धापू दु । वं धाःगु दु, ‘आः प्रधानमन्त्री हे गृहमन्त्री जुयाच्वंगु दु । छुं नं कल व म्यासेजया रेस्पोन्स नं बिइमखु । गृह छ्याञ्जेयात ज्या यायेगु अधिकार हे बिइमज्यू । स्थानीय सरकारं ग्वाहालि फ्वनेगु धयागु केन्द्र सरकारय् खः तर केन्द्र सरकारं हे ग्वाहालि मयायेधुंकाः ला थ्व ज्या यायेमते धकाः राजीनामा ब्यू धायेथें बाध्य याःगु ला खः नि ।’ येँया मेयरथें जाःम्ह मनुखं थःत सुरक्षा माल धाःबलय् मबिइधुंकाः तमं उगु स्टाटस च्वःगु बालेन सचिवालय दुजः कुमार बेनं धाःगु दु । जिल्ला प्रशासन ज्याकुथि येँय् निवेदन बिसें बालेनं पुस २९ गते सुरक्षाकःमि माग याःगु खः । येँया प्रमुख जिल्ला अधिकारी घनश्याम उपाध्यायं निवेदन गृह मन्त्रालयया शान्ति सुरक्षा महाशाखाय् छ्वयागु धाःगु खः । मंसीर १२ गते थापाथलीया सुकुम्बासी बस्ती चिइकेगु झ्वलय् महानगरीय प्रहरीयात आक्रमण याःपिं व बालेनयात स्यायेगु धम्की ब्यूपिं खुम्ह अपराधीपिंविरुद्ध किटानी जाहेरी दर्ता याःगु खः । किटानी जाहेरीइ छम्ह मिसालिसें न्याम्ह मिजंपिं दुथ्याःगु दु । प्रहरीइ किटानी जाहेरी ब्यूसां नं उपिं मनूतय्त मज्वंगु वं धाःगु दु । वं धाःगु दु, ‘सुयागु विरुद्ध किटानी जाहेरी बियागु खः, उपिं हे मनूत आः प्रहरी नापनापं जुयाच्वंगु दु । उपिं मनूतसें छेँय् वयाः स्यायेगु धम्की बियाः थःथितिपिन्त प्रेसर बियाच्वंगु दु । इमित नियन्त्रणय् कायेमाल धकाः धाःसां नं सुनांनं छुं कथंया च्यूताः तयाच्वंगु मदु ।’ मनोहरा आयोजनाय् बाँधेयाःगु बाँध जाहेरी ब्यूपिं हे मनूया पुचलं डोजर चलेयानाः थुनाब्यूगु बालेन सचिवालय दुजः कुमार बेनं धाःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण १४, आइतबार १५:३६:४७  ",https://www.newaonlinenews.com//%E0%A4%AC%E0%A4%BE%E0%A4%B2%E0%A5%87%E0%A4%A8%E0%A4%AF%E0%A4%BE-%E0%A4%A4%E0%A4%82-%E0%A4%97%E0%A5%83%E0%A4%B9%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B8%E0%A5%81%E0%A4%B0%E0%A4%95%E0%A5%8D%E0%A4%B7%E0%A4%BE%E0%A4%95%E0%A4%83%E0%A4%AE%E0%A4%BF-%E0%A4%95%E0%A4%BE%E0%A4%AF%E0%A5%87%E0%A4%AE%E0%A4%96%E0%A4%A8-%E0%A4%AB%E0%A5%87%E0%A4%B8%E0%A4%AC%E0%A5%81%E0%A4%95%E0%A4%AF%E0%A5%8D-%E0%A4%B8%E0%A5%8D%E0%A4%9F%E0%A4%BE%E0%A4%9F%E0%A4%B8-%E0%A4%9A%E0%A5%8D%E0%A4%B5%E0%A4%B2
थौं आइतवाः स्वनिगलय् वा वल : थुगु दँया न्हापांगु वा ,"थौं आइतवाः स्वनिगलयल् थुगु दँया हे न्हापांगु वा वःगु दु । मौसम पूर्वानुमान महाशाखाया कथं थौं आइतवाः न्हिनय् स्वनिगलय् वा वइगु जानकारी ब्यूगु खः । मौसम पूर्वानुमान महाशाखां धाःगु दु, ‘आः हे साँखु लिसेंया क्षेत्रय् वा वयेधुंकूगु दु । सनिलतक स्वनिगःया मेमेगु थासय् नं वा वइगु सम्भावना दु । थ्व स्वनिगलय् थुगु दँया न्हापांगु हिउँदे वा खः ।’ पश्चिमी वायुया लिच्वःया हुनिं थौं आइतवाः देय् न्यंकंया पहाडी क्षेत्रय् मौसम बदली जूगु दु । पोखरा, लमजुङ, गोरखा लिसेंया क्षेत्रय् नं वा वःगु दु । प्रि–मनसुनया ई न्ह्यायेत्यंगुलिं वा लिसें फय् नं वयेफूगु जूगुलिं सजगता छ्यलेत मौसमविदपिन्सं इनाप याःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण १४, आइतबार १५:५३:२७  ",https://www.newaonlinenews.com//%E0%A4%A5%E0%A5%8C%E0%A4%82-%E0%A4%86%E0%A4%87%E0%A4%A4%E0%A4%B5%E0%A4%BE%E0%A4%83-%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%B2%E0%A4%AF%E0%A5%8D-%E0%A4%B5%E0%A4%BE-%E0%A4%B5%E0%A4%B2-%E0%A4%A5%E0%A5%81%E0%A4%97%E0%A5%81-%E0%A4%A6%E0%A4%81%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A4%BE%E0%A4%AA%E0%A4%BE%E0%A4%82%E0%A4%97%E0%A5%81-%E0%A4%B5%E0%A4%BE
स्वनिगलय् ख्वाउँगु अप्वल,म्हिगः आइतवाः वा वयेधुंकाः स्वनिगलय् थौं सोमवाः सुथय् ख्वाउँगु महसुस जूगु दु । थौं सोमवाः न्यूनतम तापक्रम ७.२ डिग्री सेल्सियस जूगुलिं न्ह्यःया दिंया तुलनाय् ख्वाउँगु महसुस जूगु मौसमविदं धाःगु दु । मौसमविदया कथं आइतवाः व शनिवाः स्वनिगःया न्यूनतम तापक्रम १० डिग्री सेल्सियस जूगु खः । हिउँद सुरु जूगु ताःई लिपा वा वयेधुंकाः बालीनाली बांलाइगु आसं किसानपिन्सं लसता पिज्वयेकूगु दु । तर नेपालय् पूर्वानुमान याःकथं थुगु दँया हिउँद सुख्खा जूगु दु । ,"नेवा: अनलाइन न्युज – ललेन्द्र शाक्य | २०७९ फाल्गुण १५, सोमबार १२:२७:४९  ",https://www.newaonlinenews.com//%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%B2%E0%A4%AF%E0%A5%8D-%E0%A4%96%E0%A5%8D%E0%A4%B5%E0%A4%BE%E0%A4%89%E0%A4%81%E0%A4%97%E0%A5%81-%E0%A4%85%E0%A4%AA%E0%A5%8D%E0%A4%B5%E0%A4%B2
जनबहाः द्यः जात्रा तःजिक हनेत समारोह समिति नीस्वनीगु,दँय् दसंथें थुगुसी नं येँ देय्या तःधंगु जात्रा जनबहाः द्यः जात्रा तःजिक हनेगु नितिं समारोह समिति नीस्वनीगु जूगु दु ।  सेतो मच्छिन्द्रनाथ रथयात्रा व्यवस्थापन समितिया कजिलिसें जनबहाः द्यःया गुरुजु नीलकाजी शाक्यं जात्रा तःजिक न्यायेकेगु नितिं याकनं हे समारोह समिति नीस्वनेगु जानकारी बियादीगु दु ।  वय्कलं दँय् दसं थथे जात्रा न्यायेकेगु नितिं थीथी संघसंस्था व ल्यायम्हपिनिगु सहभागिता दयेकाः जात्रा न्यायेकाः वयाच्वनागुलिं जात्रा अतिकं हे भव्य व सभ्य कथं न्ह्यानाच्वंगु जानकारी बियादिसें थुगु दँय् नं थुकथं हे अतिकं भव्य कथं जात्रा न्यायेकेगु नितिं थ्वहे वइगु फागुन १९ गते सरोकार पुचःलिसे प्रारम्भिक सहलह ब्याकाः छुं दिं लिपा हे समारोह समिति नीस्वनेगु जानकारी बियादीगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण १६, मंगलबार ११:४८:२५  ",https://www.newaonlinenews.com//%E0%A4%9C%E0%A4%A8%E0%A4%AC%E0%A4%B9%E0%A4%BE%E0%A4%83-%E0%A4%A6%E0%A5%8D%E0%A4%AF%E0%A4%83-%E0%A4%9C%E0%A4%BE%E0%A4%A4%E0%A5%8D%E0%A4%B0%E0%A4%BE-%E0%A4%A4%E0%A4%83%E0%A4%9C%E0%A4%BF%E0%A4%95-%E0%A4%B9%E0%A4%A8%E0%A5%87%E0%A4%A4-%E0%A4%B8%E0%A4%AE%E0%A4%BE%E0%A4%B0%E0%A5%8B%E0%A4%B9-%E0%A4%B8%E0%A4%AE%E0%A4%BF%E0%A4%A4%E0%A4%BF-%E0%A4%A8%E0%A5%80%E0%A4%B8%E0%A5%8D%E0%A4%B5%E0%A4%A8%E0%A5%80%E0%A4%97%E0%A5%81
येँया २७ वडाया असंबहाः पुनःनिर्माण यायेत क्षमापूजा,येँ महानगरपालिका २७ वडाय् लाःगु ऐतिहासिक व पुरातात्विक विहार अशोकचैत्य महाविहार क्वाःपाःद्यः (असंबहाः) पुनःनिर्माणया ज्या न्ह्याकूगु दु ।  २७ वडाया वडाध्यक्ष योगेश खड्गीया मू उपस्थितिइ थौं बिहिवाः क्षमापूजा याःगु दु । असनं महाबौद्ध वनेगु लँपु दथुइ लाःगु थुगु विहार येँ महानगरपालिका २७ वडापाखें पुनःनिर्माण ज्या न्ह्याकूगु खः । ,"नेवा: अनलाइन न्युज – ललेन्द्र शाक्य | २०७९ फाल्गुण १८, बिहिबार १६:२३:४९  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A5%A8%E0%A5%AD-%E0%A4%B5%E0%A4%A1%E0%A4%BE%E0%A4%AF%E0%A4%BE-%E0%A4%85%E0%A4%B8%E0%A4%82%E0%A4%AC%E0%A4%B9%E0%A4%BE%E0%A4%83-%E0%A4%AA%E0%A5%81%E0%A4%A8%E0%A4%83%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A3-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%95%E0%A5%8D%E0%A4%B7%E0%A4%AE%E0%A4%BE%E0%A4%AA%E0%A5%82%E0%A4%9C%E0%A4%BE
प्रदेशया नामकरणया विरोध पनेत विराटनगरय् निषेधाज्ञा ,"जिल्ला प्रशासन कार्यालय मोरङ विराटनगरया थथिी थासय् निषेधाज्ञा जारी याःगु दु । प्रदेशसभा थौं बुधवाःनां क्वछ्युगु तयारी यायेवं  जिल्ला प्रशासन कार्यालय मोरङ निषेधाज्ञा जारी याःगु खः । प्रदेशया नां कोशी तथेगु नितिं नेकपा एमाले, नेपाली कांग्रेस र नेकपा माओवादी केन्द्र सहमत जुगु दु । दलत भूगोलया आधारय् नां तयेगु सहमत जुइवं पहिचानयापक्षधरं आन्दोलन यायेगु सम्भावना दुगु धासें प्रशासनं निषेधाज्ञा जारी याःगु खः । प्रशासनं प्रदेशसभा भवन न्ह्यःने विराटनगरया देवकोटा चोक निसें कोशी अस्पताल चोक तक जिल्ला प्रशासन कार्यालय जःखः मुख्यमन्त्री व मन्त्रिपरिषद्या कार्यालय व मुख्यमन्त्रीया निवास जःखः हिनय् ३ बजे निसें मेगु सुचं जारी मयातलेया नितिं निषेधित क्षेत्र घोषणा याःगु खः ।","नेवा: अनलाइन न्युज | २०७९ फाल्गुण १७, बुधबार १५:१४:११  ",https://www.newaonlinenews.com//%E0%A4%AA%E0%A5%8D%E0%A4%B0%E0%A4%A6%E0%A5%87%E0%A4%B6%E0%A4%AF%E0%A4%BE-%E0%A4%A8%E0%A4%BE%E0%A4%AE%E0%A4%95%E0%A4%B0%E0%A4%A3%E0%A4%AF%E0%A4%BE-%E0%A4%B5%E0%A4%BF%E0%A4%B0%E0%A5%8B%E0%A4%A7-%E0%A4%AA%E0%A4%A8%E0%A5%87%E0%A4%A4-%E0%A4%B5%E0%A4%BF%E0%A4%B0%E0%A4%BE%E0%A4%9F%E0%A4%A8%E0%A4%97%E0%A4%B0%E0%A4%AF%E0%A5%8D-%E0%A4%A8%E0%A4%BF%E0%A4%B7%E0%A5%87%E0%A4%A7%E0%A4%BE%E0%A4%9C%E0%A5%8D%E0%A4%9E%E0%A4%BE
पशुपति क्षेत्रया अतिक्रमित जुगु संरचना चिइकेत २४ घण्टे अल्टिमेटम,येँ महानगरपालिकां पशुपति क्षेत्रया अतिक्रमित जुगु संरचना चिइकेत २४ घण्टे अल्टिमेटम ब्यूगु दु । महानगरपालिकाया टोली पशुपति क्षेत्रय् जुगु अतिक्रमित संरचनाया निरीक्षण लिपा २४ घण्टाया दुने थथे अतिक्रमित संरचना चिइकेत निर्देशन ब्यूगु खः । महानगरका कर्मचारी कथं पशुपति क्षेत्र विकास कोष पाखें छगू रोपनी जग्गा वार्षिक ५० हजार भाडाय् कयाः १० रोपनी जग्गा गौशाला धर्मशाला नामय् सञ्चालन यानाच्वंगु खँ धाःगु दु ।,"नेवा: अनलाइन न्युज | २०७९ फाल्गुण १९, शुक्रबार १०:०२:३१  ",https://www.newaonlinenews.com//%E0%A4%AA%E0%A4%B6%E0%A5%81%E0%A4%AA%E0%A4%A4%E0%A4%BF-%E0%A4%95%E0%A5%8D%E0%A4%B7%E0%A5%87%E0%A4%A4%E0%A5%8D%E0%A4%B0%E0%A4%AF%E0%A4%BE-%E0%A4%85%E0%A4%A4%E0%A4%BF%E0%A4%95%E0%A5%8D%E0%A4%B0%E0%A4%AE%E0%A4%BF%E0%A4%A4-%E0%A4%9C%E0%A5%81%E0%A4%97%E0%A5%81-%E0%A4%B8%E0%A4%82%E0%A4%B0%E0%A4%9A%E0%A4%A8%E0%A4%BE-%E0%A4%9A%E0%A4%BF%E0%A4%87%E0%A4%95%E0%A5%87%E0%A4%A4-%E0%A5%A8%E0%A5%AA-%E0%A4%98%E0%A4%A3%E0%A5%8D%E0%A4%9F%E0%A5%87-%E0%A4%85%E0%A4%B2%E0%A5%8D%E0%A4%9F%E0%A4%BF%E0%A4%AE%E0%A5%87%E0%A4%9F%E0%A4%AE
स्वनिगलय् ६८ गू थासय् ट्राफिक चेकिङ ,"  होली पर्वयात लक्षित यासें ट्राफिक प्रहरी स्वनिगलय् ६८ गू थासय् थौं चेकिङ यानाच्वंगु दु । सार्वजनिक विदा जुगुलिं सडकय् सवारीया चाप न्यून दुसा थासय् थासय् प्रहरी चेकिङ पोइन्ट दयेका जाँच यानाच्वंगु दु । होलीया त्वह तयाः मादकपदार्थ सेवन यानाः सवारी साधन चले याइपिं, क्षमता सिब्ये अप्वः यात्रु तयाः सवारी चले याइपिन्त नियन्त्रण यायेत चेकिङ यायेत यानाःगु खँ स्वनिगः ट्राफिक कार्यालयया एसपी अभिनारायण काफ्ले जानकारी ब्यूगु दु ।","नेवा: अनलाइन न्युज | २०७९ फाल्गुण २२, सोमबार ११:४५:३६  ",https://www.newaonlinenews.com//%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%B2%E0%A4%AF%E0%A5%8D-%E0%A5%AC%E0%A5%AE-%E0%A4%97%E0%A5%82-%E0%A4%A5%E0%A4%BE%E0%A4%B8%E0%A4%AF%E0%A5%8D-%E0%A4%9F%E0%A5%8D%E0%A4%B0%E0%A4%BE%E0%A4%AB%E0%A4%BF%E0%A4%95-%E0%A4%9A%E0%A5%87%E0%A4%95%E0%A4%BF%E0%A4%99
लँ तब्या यायेगु नामय् डोजर छ्यःगु विरुद्ध माइती मण्डलाय् जनप्रदर्शन याइगु,येँ महानगरपालिका वडा ल्याः ३१ शंखमूलय् लँ तब्या यायेगु नामय् स्थानीय साहेल महर्जनया नीजि जग्गाय् गुगु नं कथंया सुचं मब्यूसे डोजर छ्यलाः स्थानीय जनतादथुइ आतंकित याःगु धासें थुकिया विरुद्ध येँ महानगरपालिकाया मेयर बालेन साहयात सचेत यायेगु नितिं वृहत्त जनप्रदर्शन याइगु जूगु दु । उपत्यकाव्यापी सतक विस्तार पीडित संघर्ष समितिया संयोजनय् माघ २५ गते माइती मण्डलाय् थथे वृहत्त जनप्रदर्शन यायेत्यंगु खः ।  उगु प्रदर्शन न्हिनसिया निता इलय् शान्तिपूर्ण प्रदर्शन कथं यायेत्यंगु खँ संघर्ष समितिं न्ह्यथंगु दु । ,"नेवा: अनलाइन न्युज – ललेन्द्र शाक्य | २०७९ माघ ३, मंगलबार १६:०९:१०  ",https://www.newaonlinenews.com//%E0%A4%B2%E0%A4%81-%E0%A4%A4%E0%A4%AC%E0%A5%8D%E0%A4%AF%E0%A4%BE-%E0%A4%AF%E0%A4%BE%E0%A4%AF%E0%A5%87%E0%A4%97%E0%A5%81-%E0%A4%A8%E0%A4%BE%E0%A4%AE%E0%A4%AF%E0%A5%8D-%E0%A4%A1%E0%A5%8B%E0%A4%9C%E0%A4%B0-%E0%A4%9B%E0%A5%8D%E0%A4%AF%E0%A4%83%E0%A4%97%E0%A5%81-%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7-%E0%A4%AE%E0%A4%BE%E0%A4%87%E0%A4%A4%E0%A5%80-%E0%A4%AE%E0%A4%A3%E0%A5%8D%E0%A4%A1%E0%A4%B2%E0%A4%BE%E0%A4%AF%E0%A5%8D-%E0%A4%9C%E0%A4%A8%E0%A4%AA%E0%A5%8D%E0%A4%B0%E0%A4%A6%E0%A4%B0%E0%A5%8D%E0%A4%B6%E0%A4%A8-%E0%A4%AF%E0%A4%BE%E0%A4%87%E0%A4%97%E0%A5%81
अजिमा द्यःया देगः पुनःनिर्माण क्वचाल,श्रीशान्तिघट बज्रधातु चैत्य महाविहार श्रीघलय् विराजमान जुयाच्वना बिज्याःम्ह आराध्य देवी हारती अजिमाया देगःया पुनः निर्माण ज्या क्वचाःगु दु ।  दच्छि न्ह्यः २०७८ माघ ३ गते पिइगु ज्या न्ह्याकाः निर्माण ज्या न्ह्याकुगु थ्व देगः दच्छि दुखुन्हु वि.सं. २०७९ माघ ३ गते हे निर्माण क्वचायेका पलिस्था पुजा यायेखंगु धइगु लसताया खँ खः धकाः श्रीशान्तिघट बज्रधातु चैत्य महाविहार संरक्षण समितिया नायः व हारती अजिमा देगः पुनःनिर्माण उपभोक्ता समितिया छम्ह संयोजक शुभकाजी शाक्यं धयादीगु दु । अथेहेतुं अजिमा देगः पुनःनिर्माण उपभोक्ता समितिया मेम्ह संयोजक पुरन शाक्यं येँ महानगरपालिकाया तत्कालनि मेयर विद्यासुन्दर शाक्यं देगः पुनःनिर्माणया निंतिं आर्थिक ग्वाहालि यानादीगु खँ नं कनादिल । हारती अजिमा देगः पुनःनिर्माणया ज्या क्वचाःगु लसताय् मङ्गलवाः श्रीघलय् जुउगु ज्याझ्वलय् वयकःपिन्सं थःगु नुगः खँ थथे तयादीगु खः । येँ महानगरपालिकाया उप–प्रमुख सुनिता डंगोल मूपाहाँ कथं झायादीगु उगु ज्याझ्वः श्रीशान्तिघट बज्रधातु चैत्य महाविहार श्रीघःया थकालि आःजु कर्ण शाक्यया सभानायसुइ जुउगु खः । थकालि शाक्य छम्ह नांजाःम्ह पर्यटन व्यवसायी खःसा वयकः सकारात्मक सोँच अभियानया न्ह्यलुवा नं खः।  मूपाहाँ येँ मनपाया उप–प्रमुख सुनिता डंगोलं बोधिमतय् मत च्याका उलेज्या यानादीगु उगु ज्याझ्वलय् देगः पुनःनिर्माण क्वचाःगु लसताय् पिहावःगु लुमन्ति पौया नं पितब्वज्या जुउगु खः । ज्याझ्वलय् देगःया पुनःनिर्माण ज्या तालाकेत ग्वाहालि याःपिन्त सम्मान नं याःगु खः । ज्याझ्वलय् येँ वडा ल्याः २५ या पुलांम्ह वडा अध्यक्ष नीलकाजी शाक्यया नं विशेष उपस्थिति दुउगु खः । ज्याझ्वलय् थःगु नुगःखँ तयेगु झ्वलय् मूपाहाँ डंगोलं श्रीघलय् थुकथं शाक्य सर्वसंघ मिलेजुया हारती अजिमाया देगःया पुनःनिर्माण ज्या ताःलाकुगु खँयात च्वछासें थज्याःगु धार्मिक ऐतिहासिक व सांस्कृतिक महत्वया सम्पदा संरक्षणया ज्याय् येँ महानगरपालिका सदां न्ह्यचिला च्वनि धकाः धयादिल । ,"नेवा: अनलाइन न्युज – विजयरत्न | २०७९ माघ ४, बुधबार १२:३९:२१  ",https://www.newaonlinenews.com//%E0%A4%85%E0%A4%9C%E0%A4%BF%E0%A4%AE%E0%A4%BE-%E0%A4%A6%E0%A5%8D%E0%A4%AF%E0%A4%83%E0%A4%AF%E0%A4%BE-%E0%A4%A6%E0%A5%87%E0%A4%97%E0%A4%83-%E0%A4%AA%E0%A5%81%E0%A4%A8%E0%A4%83%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A3-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
दलितया भ्वय् नःगु धासें सामाजिक बहिष्कार,"दलितया भ्वय् नःगु धासें महोत्तरीया छगू छेँजः सामाजिक बहिष्करणय् लाःगु दु । महोत्तरीया सोनमा गाउँपाकिाल ४ खेसराहया भिखारी महतोया छेँजःयात ‘अछूत’ धासें समाजं बहिष्कार याःगु खः । महतों वंगु पुस १९ गते गांया हे शुभनारायण राम (चमार) या छेँय् भ्वय् नःगु खः । स्वम्हम्ह सन्तानया रुपं काय् बूगु लसताय् (खुन्हुया दिनय् जुइगु छठिहार)य् शुभनारायणं साधुसन्तया भ्वय् (भण्डारा) याःगु खः । वहे भ्वजय् भिखारी महतो नं दुथ्याःगु खः । वधुंकाः भिखारी महतोयात महतो (कोइरी) समुदाायया बहिष्करणय् लाःगु खः ।  भिखारी महतों धाःगु दु, ‘इमिसं जितः जातपाखें पिथंगु व भातपानी बारे धाःगु दु । सार्वजनिक रुपं माफी मफ्वंतलेतक जातय् दुमथ्याकेगु अडान इमिसं काःगु दु ।’ थःत रामचन्द्र महतो, शंकर महतो, सितो महतो, जवाहर महतो, रामसृष्ठ महतो, दुखा महतो लगायतपिन्सं चमारया भ्वय् नःगु त्वहलय् पंचायतय् दुर्व्यवहार तकं याःगु भिखारी महतोया गुनासो दु । शुभनारायणया छेँय् भ्वय् नयेधुंकाः भिखारी महतोयात गामय् जुइगु कोइरी, यादव समुदायया छुं नं भ्वजय् दुथ्याकूगु मदु ।  भिखारी महतों धाःगु दु, ‘शुभनारायणया भ्वय् नयेधुंकाः थुखे खुगू न्हयगू भ्वय् जुल । तर कोइरी व यादवं तकं जितः भ्वजय् निम्तो मबिल । थःपिनिगु जातिं हे प्रतिबन्ध तयेधुंकाः मेमेगु जातं नं अथे यानाहःगु दु ।’ दिित जूसां नं शुभनारायणया छेँजः नं बैष्णव खः । छेँय् सुनां  नं न्याँ ला नइमखु । धार्मिक सतलिसे प्रवचनय् ब्वति काइ । महतों थःम्हं गुबलें नं क्वय् च्वंगु जात व च्वय् च्वंगु जातया धकाः भेदभाव मयानागु धाःगु दु । भिखारी महतों धाःगु दु, ‘जि जातीय छुवाछूत मानेमयाइम्ह खः । दलितया भ्वय् नःगु हे त्वहलय् जितः सार्वजनिक माफी फ्वनेत कर यानाच्वंगु दु । जिं छु अपराध यानागु दु व माफी फ्वनेत । माफी फ्वनेमखु धैगु अडान जिं कयागु दु । उकिं जितः बहिष्कार याःगु दु ।’ घटना लिपा भिकारीं दोषीपिन्त कारवाही व न्याय माग यासें इलाका प्रहरी ज्याकुथि गौशालाय् उजुरी ब्यूगु दु । तर उजुरीयात प्रहरीं खास हे च्यूताः मतःगु भिखारी महतोया गुनासो दु । शुभनारायणं नं भिखारी महतोयात थःगु छेँय् भ्वय् नःगु त्वहलय् अछुत धासें भातपानी बारे धाःगु दु ।  शुभनारायणं धाःगु दु, ‘जिगु हे भ्वजय् भ्वय् नयेधुंकाः भिखारी महतोयात जातपाखें पिथंगु खः । वय्कःलिसे जि नं तःक्वःमछि प्रहरीया थाय् वना । १४ गते सहलहया ई खः तर विपक्षीपिं मवल । प्रहरीं नं खास हे च्यूताः तःगु मदु ।’ इलाका प्रहरी ज्याकुथिया प्रहरी नायव निरीक्षक सई भुवनसिंह कार्की भिखारी महतोया उजुरी वःगु व आरोपीपिन्त सःताः न्यनेकने यायेगु ज्या जूगु धाःगु दु । विदाय् च्वनाच्वंम्ह प्रहरी निरीक्षक रञ्जन मिश्र ज्याकुथिइ वयेधुंकाः उगु घटनाया विषयस थप कारवाही न्ह्यःने यंकेगु सई कार्कीं धाःगु दु । सोनमा गाउँपाकिाल वडा ल्याः ४ या वडाध्यक्ष मिठु राय नं दलितया हे छेँय् भ्वय् नःगु त्वहलय् भिखारी महतोयात बहिष्कार याःगु घटना सत्य जूगु धाःगु दु । थःम्हं नं कोइरीया माइजन देवानलिसे खँ ल्हानाः अथे मयायेत इनाप यानागु वडाध्यक्ष मिठु  राय नं धाःगु दु । वडाध्यक्ष राय नं धाःगु दु, ‘घटना सही खः । जिं कोइरी जातया माइजन देवानयात नापलानाः इनाप याना । दलितया हे छेँय् भ्वय् नःगु त्वहलय् भिखारी महतोया भातपानी थथे बारेयायेमते । नके ब्यु । तर जातीय माइजन देवानं वयात मनकेगु अडान काःगु दु ।’","नेवा: अनलाइन न्युज | २०७९ फाल्गुण १९, शुक्रबार १२:४२:४६  ",https://www.newaonlinenews.com//%E0%A4%A6%E0%A4%B2%E0%A4%BF%E0%A4%A4%E0%A4%AF%E0%A4%BE-%E0%A4%AD%E0%A5%8D%E0%A4%B5%E0%A4%AF%E0%A5%8D-%E0%A4%A8%E0%A4%83%E0%A4%97%E0%A5%81-%E0%A4%A7%E0%A4%BE%E0%A4%B8%E0%A5%87%E0%A4%82-%E0%A4%B8%E0%A4%BE%E0%A4%AE%E0%A4%BE%E0%A4%9C%E0%A4%BF%E0%A4%95-%E0%A4%AC%E0%A4%B9%E0%A4%BF%E0%A4%B7%E0%A5%8D%E0%A4%95%E0%A4%BE%E0%A4%B0
यलया ६ वडाय् लेखा ब्यवस्थापन तालिम क्वचाल ,नेवाः संघसंस्था व पुचलय् खनेदयाच्वंगु लेखा व्यवस्थापनया समस्या ज्यंकेत ब्यवस्थित ढंगं ल्याःचाः तयेगु सयेकेया नितिं यल महानगरपालिका वडा ल्याः ६ या ग्वसाः व महिला कमिटिया संयोजनय् गुण स्किल डेभलपमेण्टया प्राविधिकया ग्वाहालिइ न्हयन्हुयंकंया लेखा ब्यवस्थापन तालिम क्वचाःगु दु ।  तालिम समापन ज्याझ्वलय् ६ वडाया वडा दुजः उमा बज्राचार्य श्रेष्ठं वडा ६ स च्वंगु थीथी मिसा पुचः  आः चुस्त रुपं ल्याःचाः लिसें लेखा व्यवस्थापन ज्याय् अझ नं उत्कृष्ट जुइ धैगु बिश्वास प्वंकादिल ।  वडाया नायः रुपेन्द्र शाक्यं तालिमया उपलब्धी कथं लेखा व्यवस्थापन यायेत आः सुं नं लिचिली मखुत धकाः भलसा प्वंकादिल । ,"नेवा: अनलाइन न्युज – विजयरत्न | २०७९ माघ ५, बिहिबार १३:१३:५८  ",https://www.newaonlinenews.com//%E0%A4%AF%E0%A4%B2%E0%A4%AF%E0%A4%BE-%E0%A5%AC-%E0%A4%B5%E0%A4%A1%E0%A4%BE%E0%A4%AF%E0%A5%8D-%E0%A4%B2%E0%A5%87%E0%A4%96%E0%A4%BE-%E0%A4%AC%E0%A5%8D%E0%A4%AF%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AA%E0%A4%A8-%E0%A4%A4%E0%A4%BE%E0%A4%B2%E0%A4%BF%E0%A4%AE-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
लँ तब्या यायेगु नामय् निजी जग्गाय् डोजर चले याःगुलिं बिरोध,येँ महानगरपालिकां वंगु पुस २८ गते येँया ३१ वडास्थित शंखमुलय् लँ तब्या यायेगु नामय् निजी जग्गाय् डोजर चले याःगु बिरोधय् म्हिगः राष्ट्रिय सभागृह न्ह्यःने प्रदर्शन याःगु दु । येँ महानगरपालिकाया नगरपरिषदया मुज्या जुयाच्वंगु इलय् लाका थथे बिरोध प्रदर्शन याःगु खः । येँ महानगरपालिकाया मेयर बालेन साह नं थ्व इलय् गैर न्यायक ज्यात याना हयाच्वंगु द्वपं स्थानिय जनतां बियाच्वंगु दु ।  म्हिगः उगु बिरोध ज्याझ्वः पिडित छेँजःपिनिगु पाखें याःगु खः ।,"नेवा: अनलाइन न्युज – निश्चल | २०७९ माघ ७, शनिबार १०:५७:२२  ",https://www.newaonlinenews.com//%E0%A4%B2%E0%A4%81-%E0%A4%A4%E0%A4%AC%E0%A5%8D%E0%A4%AF%E0%A4%BE-%E0%A4%AF%E0%A4%BE%E0%A4%AF%E0%A5%87%E0%A4%97%E0%A5%81-%E0%A4%A8%E0%A4%BE%E0%A4%AE%E0%A4%AF%E0%A5%8D-%E0%A4%A8%E0%A4%BF%E0%A4%9C%E0%A5%80-%E0%A4%9C%E0%A4%97%E0%A5%8D%E0%A4%97%E0%A4%BE%E0%A4%AF%E0%A5%8D-%E0%A4%A1%E0%A5%8B%E0%A4%9C%E0%A4%B0-%E0%A4%9A%E0%A4%B2%E0%A5%87-%E0%A4%AF%E0%A4%BE%E0%A4%83%E0%A4%97%E0%A5%81%E0%A4%B2%E0%A4%BF%E0%A4%82-%E0%A4%AC%E0%A4%BF%E0%A4%B0%E0%A5%8B%E0%A4%A7
यलया कात्ति दबुलिइ श्रीपन्चमिया खुन्हु शास्त्रीय संगीत नखः,"यल महानगरपालिका १६ वडा कलाकार समितिं श्रीपञ्चमी खुन्हु ससुपूजाया लसताय् श्रीपञ्चमी शास्त्रीय नखःया ग्वसा ग्वःगु दु । वइगु विहिवाः यलया मंगः दरबार क्षेत्रया कात्ति दबुलिइ थुउगु ज्याझ्वः जुइगु जुउगु दु ।  थुउगु ज्याझ्वलय् लोकंह्वाःगु सांगीतिक पुचः प्रोजेक्ट बाजा नेपाल, प्लेयिङ फर चेञ्ज नेपाल व वाद्यशिरोमणी संगीत घराना पाखें शास्त्रीय संगीतया थीथी सृजना न्ह्यब्वइगु जुउगु दु ।  उगु ज्याझ्वलय् यल १६ वडा कलाकार समितिया हे ग्वसालय् जूगु हुलाप्याखं कासाया सिरपा त्याकादीम्ह विशाखा शाक्यं मञ्जुश्री चचाप्याखं न्ह्यब्वयादी । सनिलया ५ बजे न्ह्याकेगु धयातःगु थुगु ज्याझ्वलय्  नेवाः पत्रकार राष्ट्रिय दबू केन्द्रीय समितिया नवनिर्वाचित  ज्यासना पुचः व नेवाः देय् दबू यल कचायात भिंतुना देछायेगु ज्याझ्वः नं दुउगु खँ ग्वसाः खलः समितिया कजि सुरजबीर बज्राचार्यं कनादिल ।  उगु ज्याझ्वः १६ वडाया वडाअध्यक्ष निर्मलरत्न शाक्यया नायःसुइ जुइगु खँ दु । कलाया विकास व कलाकारपिन्त हःपाःया नितिं निदँ न्ह्यः यल महानगरपालिका १६ वडां कलाकार समिति नीस्वंगु खःसा थुकिं अनलाईन म्ये व हुलाप्याखं कासा, येँया पुन्हीया लसताय् सांस्कृतिक ज्याझ्वः, होलीया मेला, न्हूदँ हना सांस्कृतिक ज्याझ्वः न्ह्याके धुंकुगु दुसा १६ वडाया कलाकारपिन्त कला प्रशिक्षणया नितिं कला स्यनाकुथि ९पाठशाला० नं न्ह्याकाः वयाच्वंगु दु ।","नेवा: अनलाइन न्युज | २०७९ माघ १२, बिहिबार २०:२८:००  ",https://www.newaonlinenews.com//%E0%A4%AF%E0%A4%B2%E0%A4%AF%E0%A4%BE-%E0%A4%95%E0%A4%BE%E0%A4%A4%E0%A5%8D%E0%A4%A4%E0%A4%BF-%E0%A4%A6%E0%A4%AC%E0%A5%81%E0%A4%B2%E0%A4%BF%E0%A4%87-%E0%A4%B6%E0%A5%8D%E0%A4%B0%E0%A5%80%E0%A4%AA%E0%A4%A8%E0%A5%8D%E0%A4%9A%E0%A4%AE%E0%A4%BF%E0%A4%AF%E0%A4%BE-%E0%A4%96%E0%A5%81%E0%A4%A8%E0%A5%8D%E0%A4%B9%E0%A5%81-%E0%A4%B6%E0%A4%BE%E0%A4%B8%E0%A5%8D%E0%A4%A4%E0%A5%8D%E0%A4%B0%E0%A5%80%E0%A4%AF-%E0%A4%B8%E0%A4%82%E0%A4%97%E0%A5%80%E0%A4%A4-%E0%A4%A8%E0%A4%96%E0%A4%83-0
"क्षत्रपाटी निःशुल्क चिकित्सालयया ६६ क्वःगु दँबुदिं,  कम्पाउण्डर बद्रीमान मालीया झ्वाता उलेज्या","बि.सं. २०१३ साल माघ १३ गतेनिसें समुदायपाखें न्ह्याकाः वयाच्वंगु येँया क्षत्रपाटी निःशुल्क चिकित्सालयया ६६ क्वःगु दँबुदिं माघ १२ गते बिहिवाः तःजिक न्यायेकूगु दु । येँ महानगरपालिकाया प्रवक्ता लिसें येँ १७ वडाया वडाध्यक्ष नविन मानन्धरया मूपाहाँसुइ न्ह्याःगु उगु दँबुदिं ज्याझ्वलय् चिकित्सालयया नायः डा. मनोजमान श्रेष्ठया सभा नायःसुइ न्ह्याःगु खः ।  उगु ज्याझ्वलय् ज्याझ्वःया मूपाहाँ येँ मनपाया प्रवक्ता व १७ वडाया वडाध्यक्ष नविन मानन्धरं सुरु अवस्थानिसें स्वास्थ्य क्षेत्रय् थुगु चिकित्सालयं अनवरत रुपं गरिब असहायपिन्त सेवा यानाः वयाच्वंगु सेवायात ध्वाथुकाःदिसेँ थुकियात निरन्तरताया लिसें थःम्ह फूगु ग्वाहालि यायेत थः सदां पलाः न्ह्याकाच्वनेगु बचनबद्ध प्वंकादिल ।  ज्याझ्वःया सभापति चिकित्सालयया नायः डा. मनोजमान श्रेष्ठं क्षत्रपाटी निःशुल्क चिकित्सालयस फुक्क जानाः ज्या यायेमाःगु खँइ् बियादिसें चिकित्सालयया विकासया विषयस ध्वाथुइकादीगु खः । मूपाहाँ मानन्धरपाखें उगु ज्याझ्वलय् आजीवन संस्थापक नायः मदुम्ह कम्पाउण्डर बद्रीमान मालीया झ्वाता अनावरण तकं यानादीगु खः । उगु ज्याझ्वलय् चिकित्सालयस २९ दँसिबें अप्वः, २५ दँ, २० दँ व १० दँ सेवा यानादीपिं चिकित्सक व कर्मचारीपिन्त हनेज्या नं याःगु खः । २९ दँसिबें अप्वः सेवा यानादीम्ह स्टोर इञ्चार्ज नन्दबहादुर श्रेष्ठ, २५ दँसिबें अप्वः सेवा यानादीम्ह प्रशासन प्रमुख लिना शाक्य, मार्केटिङ्ग सहायक अनिरुद्र श्रेष्ठ, सुरक्षा गार्ड कमलबहादुर खड्का, २० दँसिबें अप्वः सेवा यानादीम्ह दन्त रोग विशेषज्ञ डा. रेजिना प्रधान, १० दँ सेवा यानादीम्ह मिखा ल्वय् विशेषज्ञ डा. विणा श्रेष्ठ, हाडजोर्नी ल्वय् विशेषज्ञ डा. राजेन्द्रमान प्रधान, एनेस्थेसिया विशेषज्ञ डा. सुजिता मानन्धर, हाडजोर्नी ल्वय् विशेषज्ञ डा. अनुजराज विजुक्छे, प्रशासकीय अधिकृत मिनु जोशी, लेखा सहायक रिना पुजारी, ज्याकुथि सहायक सुमित्रा श्रेष्ठ, सुरक्षा गार्ड श्यामबहादुर सापकोटा व भूपू सुरक्षा गार्ड दलबहादुर कार्कीपिन्त हनेज्या याःगु खः । लिसें कन्या मन्दिर उच्च माद्यमिक विद्यालययात नं मदिक्क ग्वाहालिया नितिं कदर पौ लःल्हानाः हनेज्या याःगु खः ।","नेवा: अनलाइन न्युज – ललेन्द्र शाक्य | २०७९ माघ १३, शुक्रबार १६:१६:१५  ",https://www.newaonlinenews.com//%E0%A4%95%E0%A5%8D%E0%A4%B7%E0%A4%A4%E0%A5%8D%E0%A4%B0%E0%A4%AA%E0%A4%BE%E0%A4%9F%E0%A5%80-%E0%A4%A8%E0%A4%BF%E0%A4%83%E0%A4%B6%E0%A5%81%E0%A4%B2%E0%A5%8D%E0%A4%95-%E0%A4%9A%E0%A4%BF%E0%A4%95%E0%A4%BF%E0%A4%A4%E0%A5%8D%E0%A4%B8%E0%A4%BE%E0%A4%B2%E0%A4%AF%E0%A4%AF%E0%A4%BE-%E0%A5%AC%E0%A5%AC-%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%A6%E0%A4%81%E0%A4%AC%E0%A5%81%E0%A4%A6%E0%A4%BF%E0%A4%82-%E0%A4%95%E0%A4%AE%E0%A5%8D%E0%A4%AA%E0%A4%BE%E0%A4%89%E0%A4%A3%E0%A5%8D%E0%A4%A1%E0%A4%B0-%E0%A4%AC%E0%A4%A6%E0%A5%8D%E0%A4%B0%E0%A5%80%E0%A4%AE%E0%A4%BE%E0%A4%A8-%E0%A4%AE%E0%A4%BE%E0%A4%B2%E0%A5%80%E0%A4%AF%E0%A4%BE-%E0%A4%9D%E0%A5%8D%E0%A4%B5%E0%A4%BE%E0%A4%A4%E0%A4%BE-%E0%A4%89%E0%A4%B2%E0%A5%87%E0%A4%9C%E0%A5%8D%E0%A4%AF%E0%A4%BE
ज्येष्ठ नागरिकपिनिगु स्वास्थ्य स्थितिया विषयस मुंकूगु तथ्यांक न्ह्यब्वल,"किपू नगरपालिका ३ वडाया ज्येष्ठ नागरिकपिनिगु स्वास्थ्य स्थितिया विषयस मुंकूगु तथ्यांक शुक्रवाः छगू ज्याझ्वःया दथुइ न्ह्यब्वःगु दु । मनमोहन मेमोरियल इन्ष्टिच्यूट अफ हेल्थ साइन्स, सोल्टीमोडय् स्नातकोत्तर (मास्टर्स इन नर्सिङ, एम.एन) न्हापांगु दँय् ब्वनाच्वंपिं विद्यार्थीपिन्सं थःपिनिगु पाठ्यक्रमय् दुथ्याःगु आधारय् उगु तथ्यांक मुंकूगु खः ।  थ्यंमथ्यं प्यसःम्ह ज्येष्ठ नागरिकपिं दूगु किपूया ३ वडाय् मुक्कं सच्छिम्ह ज्येष्ठ नागरिकपिनिगु छेँय् छेँय् थ्यंकाः तथ्यांक मुंकूगु खः । वंगु माघ ३ गतेनिसें मुंकूगु तथ्यांकयात किपूया ३ वडाय् च्वंगु हितिगालय् पलिस्था यानातःगु सहीद कीर्ति भवन भ्वय् छेँय् उगु तथ्यांक न्ह्यब्वयेगु ज्याझ्वः याःगु खः । तथ्यांक न्ह्यब्वसें विद्यार्थी गीता श्रेष्ठं समग्र किपूया लिसें वडा ल्याः ३ या ज्येष्ठ नागरिकपिनिगु सामान्य जीवनशैलीया लिसें भौगोलिक, साँस्कृतिक, ऐतिहासिकता बारे जानकारी ब्यूगु खःसा मेम्ह विद्यार्थी रविना प्रजापतिं वैवाहिक जीवन, स्वास्थ्य व्यवहार व मेडिकल लिसें शल्यक्रिया सम्बन्धी जानकारी ब्यूगु खः । अथेहे, मेम्ह विद्यार्थी सरिता श्रेष्ठं पौष्टिक आहार, लँपुइ दुर्घटना जुइफूगु सम्भावना व मानसिक स्वास्थ्यया विषयस मुंकूगु तथ्यांक न्ह्यब्वःगु खः । थ्वहे झ्वलय् विद्यार्थी विद्या खनालं ज्येष्ठ नागरिकया मू स्वास्थ्य समस्या व उकिया निराकरणया नितिं तथ्यांक मुंकूगु हे झ्वलय् याःगु जनचेतनामूलक ज्याझ्वःया विषयस जानकारी ब्यूगु खः । ज्याझ्वलय् किपू ३ वडाय् च्वंगु पालिफः स्वास्थ्य चौकीया इञ्चार्ज युवराज आचार्यं न्ह्यब्वःगु तथ्यांक सही हे जूगु व उगु तथ्यांक मुंकेत थःम्हं नं ग्वाहालि यानागु न्ह्यथंसें बांलाःगु तथ्यांक मुंकूगुलिं विद्यार्थीपिन्त सुभाय् देछाःगु खः । ज्याझ्वलय् ज्येष्ठ नागरिकपिं थःपिनिगु स्वास्थ्य चौकीइ वयाः सेवा कयाच्वंगु व माःकथं थःपिन्सं नं सेवा बियाच्वनागु धासें इञ्चार्ज आचार्यं स्वास्थ्य क्षेत्रया छुं नं ज्या यायेत ग्वाहालि व सहकार्य यायेत सदां तयार दूगु धाःगु दु । वडा ल्याः ३ या सल्लाहकार रोशन महर्जनं ज्येष्ठ नागरिकपिनिगु सम्मानय् न्हापा थःपिनिगिु संस्थां सम्मान ज्याझ्वः यानागु लुमंकूसें उकिया अनुशरण यासें किपू नगरया फुक्क धयाथें वडां ज्येष्ठ नागरिकपिनिगु सम्मानय् देय् दर्शन ज्याझ्वः अन्तर्गत थीथी धार्मिक व साँस्कृतिक थासय् भ्रमण याकाः वयाच्वंगु धाःगु दु । महर्जनं ज्येष्ठ नागरिकपिनिगु लिसें समग्र स्वास्थ्यलिसे सम्बन्धित छुं नं ज्या यायेत वडा ज्याकुथि इच्छुक जूगु व उकिया नितिं मनमोहन मेमोरियल इन्ष्टिच्यूट अफ हेल्थ साइनसलिसे सहकार्य यानाः निरन्तर ज्या यायेफइगु धाःगु दु । ज्याझ्वलय् किपू नगरपालिका वडा ल्याः ३ या वडाध्यक्ष सुविन्द्र महर्जनं ज्येष्ठ नागरिकपिनिगु स्वास्थ्य स्थितिया विषयस वडा ३ यात ल्यःगुलिं इन्ष्टिच्यूटयात सुभाय् देछासें फयांफतले वडाया सकल ज्येष्ठ नागरिकपिनिगुु हे स्वास्थ्य स्थितिया विषयस तथ्यांक कायेत तकं इनाप याःगु दु । वडाध्यक्ष महर्जनं ज्येष्ठ नागरिकपिनिगु नितिं थीथी थासय् चायेकूगु बृद्धाश्रमया विरोधध यासें ज्येष्ठ नाागरिकपिन्त बृद्धाश्रमय् मखु, छेँजः दुने हे सम्मान कथं नापं तयेमाःगु विचाः प्वंकूगु दु । वडाध्यक्ष महर्जनं समाजय् मांबाःपिं उम्ह काय् नापं च्वनाच्वंगु धैगु चलनयात चिइकाः मांबाःपिं नापं उम्ह काय् च्वनाच्वंगु धैगु अवस्था दयेकेमाःगु खँय् बः ब्यूगु दु । सम्पत्तिया हे नितिं अझ नेपाल सरकारं बियाः वयाच्वंगु ज्येष्ठ नागरिक भत्ता कायेगु नितिं हे करबलं मांअबु पालेयायेमाःगुथें खनेदयाच्वंगु समाजयात रुपान्तरण यानाः मांअबुपिन्त सम्मानया लिसें नापं तयेमाःगुपाखे चेतना ब्बलंकेमाःगु खँँय् वडाध्यक्ष महर्जनं विचाः प्वंकूगु दु । वडाध्यक्ष महर्जनं इन्ष्टिच्यूटलिसे वइगु दिनय् नं थीथी कथं सहकार्य यायेगु आवश्यक जूगु व वडाया पाखें नं फक्व ग्वाहालि यानाः थीथी ज्याझ्वःत यायेगु प्रतिबबद्धता प्वंकूगु दु । ज्याझ्वलय् इन्ष्टिच्यूटया को–अर्डिनेटर व पुलांम्ह सहायक डिन प्रो. मन्दिरा वन्तं किपू नगरपालिका ३ वडाया ज्येष्ठ नागरिकपिनिगु स्वास्थ्य स्थितिया विषयस तथ्यांक मुंकेत थः नं वयागु अनुभव न्यंकूसें ज्येष्ठ नागरिकपिं स्फूर्त व चलायनय् जुयाच्वंगुलिं थः प्रभावित जूगु खँ न्ह्यथंगु दु । वन्तं थः विद्यार्थीपिन्सं आपालं मेहनत याःगु खनेदूगु व थप ज्येष्ठ नागरिकपिनिगु स्वास्थ्यया विषयस ग्वाहालि यायेत नं निर्देशन बिसें वडां याःगु ग्वाहालियात नं सुभाय् ब्यूगु दु । अथेहे, इन्ष्टिच्यूटया नर्सिङ विभाग प्रमुख विनु विष्टं वडाया ग्वाहालिप्रति सुभाय् बिसें इन्ष्टिच्यूटया मेगु विद्यार्थी पुचःयात स्थलगत अध्ययनया नितिं किपूया ३ वडाय् हे हयेगु धाःगु दु । लिसें विष्टं ३ वडाया सुं नं व्यक्ति विरामी वा स्वास्थ्यलिसे सम्बन्धित मेमेगु छुं यायेमाःसा इन्ष्टिच्यूटलिसे आबद्ध मनमोहन हस्पिटललिसे नं सहकार्य यायेफइगु धाःगु दु । तथ्यांक न्ह्यब्वयेगु ज्याझ्वलय् किपू वडा ३ या सकल जनप्रतिनिधिपिं व स्वास्थ्य स्वयंसेविकापिनिगु उपस्थिति दूगु खः । विद्यार्थी अनिता सुवेदी अर्यालं सुभाय् देछागु उगु ज्याझ्वः विद्यार्थी पविता राई नं न्ह्याकूगु खः ।","नेवा: अनलाइन न्युज – ललेन्द्र शाक्य | २०७९ माघ १५, आइतबार ११:३०:२०  ",https://www.newaonlinenews.com//%E0%A4%9C%E0%A5%8D%E0%A4%AF%E0%A5%87%E0%A4%B7%E0%A5%8D%E0%A4%A0-%E0%A4%A8%E0%A4%BE%E0%A4%97%E0%A4%B0%E0%A4%BF%E0%A4%95%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B8%E0%A5%8D%E0%A4%B5%E0%A4%BE%E0%A4%B8%E0%A5%8D%E0%A4%A5%E0%A5%8D%E0%A4%AF-%E0%A4%B8%E0%A5%8D%E0%A4%A5%E0%A4%BF%E0%A4%A4%E0%A4%BF%E0%A4%AF%E0%A4%BE-%E0%A4%B5%E0%A4%BF%E0%A4%B7%E0%A4%AF%E0%A4%B8-%E0%A4%AE%E0%A5%81%E0%A4%82%E0%A4%95%E0%A5%82%E0%A4%97%E0%A5%81-%E0%A4%A4%E0%A4%A5%E0%A5%8D%E0%A4%AF%E0%A4%BE%E0%A4%82%E0%A4%95-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%AC%E0%A5%8D%E0%A4%B5%E0%A4%B2
"तिंख्यः संरक्षण यायेत माग याःपिं स्थानीयपिन्त मेयर बालेनं नापलामलात, उपमेयर सुनितायात ज्ञापन पौ","येँ महानगरपालिकाया मेयर बालेन्द्र साह बालेनं तिंख्यलय् (खुल्लामञ्चय्) भूमिगत पार्किङ दयेकेगु योजना स्थगनया माग यासें ज्ञापन पौ लःल्हायेत थ्यंकूपिं स्थानीयबासी व संरक्षण अभियन्तापिन्त नापलायेत अस्वीकार याःगु दु । तिंख्यः संरक्षण यायेत व तिंख्यःयात पुलांगु हे अवस्थाय् लितहयेत माग यासें दबाबमूलक अभियान न्ह्याकाच्वंपिं स्थानीय व संरक्षण अभियन्तापिन्सं थौं सोमवाः येँ महानगरपालिका ज्याकुथि न्ह्यःने प्रदर्शनलिपा मेयर साहयात ज्ञापन पौ लःल्हायेगु ज्याझ्वः तःगु खः । तर, मेयर साह ज्ञापन पौ लःल्हाना कायेत मानेमजुल । बालेनया सचिवालयं मेयरयात माघया न्हापांगु वाःतक फुर्सद मदुगु लिसः ब्यूगु अकुपाई तिंख्यःयात अकुपाइ तिंख्यःया प्रवत्तःा संजय अधिकारीं धाःगु दु । मेयर साह मवयेधुंकाः उपमेयर सुनिता डंगोल व प्रमुख प्रशासकीय अधिकृत बसन्त अधिकारीं ज्ञापन पौ लःल्हाना काःगु खः । ज्ञापन पौ लःल्हाना कासें उपमेयर डंगोलं सार्वजनिक जग्गा संरक्षण यायेमाःगु खँय् निगूमत मदूगु धाःगु दु । उपमेयर सुनिता डंगोलं धाःगु दु, ‘न्हापांगु प्राथमिकता धयागु आवश्यकता खः कि मखु, धैगु खः । जःखः दूगु पार्किङं सम्बोधन याइसा न्हूगु संरचना दयेके हे म्वाः । लोकतान्त्रिक पद्धतिइ दकले च्वय् जनता खः । जनतालिसे परामर्शविना छुं ज्या महानगरं छुं याइमखु ।’ ज्ञापन पौ बिइत थ्यंकूम्ह पूर्वमन्त्री लिसें नेपाली कांग्रेसया नेता भिमसेनदास प्रधानं तिंख्यः व खुल्लामञ्च भूमिगत लःया ‘रिजार्ज सेन्टर’ जूगुलिं मासेयाये मज्यूगु धाःगु दु ।  नेता प्रधानं धाःगु दु, ‘जःखः फुक्क पार्किङ जुयाः हाकनं अन छाय् माल ? येँया जनभावना कःमघायेगु खःसा मेयर, उपमेयरया छुं हैसियत दइमखु । जनताया खँ न्यनेमाः, बरु अझ नं न्हूगु खुल्ला पार्क दयेकेमाः । तिंख्यः दुने छुं नं हालतय् पार्किङ दयेकेमज्यू ।’ सोमवाः तिंख्यलय् भूमिगत पार्किङ मदयेकेत व उकियात खुल्ला पहुँचय् तयेत माग यासें स्थानीयपिं महानगरपालिकाया ध्वाखाय् धर्ना बिइत थ्यंकूगु खः । सम्पदाह्यःमिपिन्सं नागरिकस्तरपाखें ‘अकुपाइ तिंख्यः’ अभियान न्ह्याकाः वयाच्वंगु दु । वहे अभियान अन्तर्गत थौं सोमवाः सुथय् येँ महानगरपालिका ज्याकुथि न्ह्यःने ल्हाः माःहनाः मानव सांग्लो दयेकाः प्रदर्शन याःगु खः । तिंख्यःयात पूर्ववतः अवस्थाय् लितहयेत माग यासें थ्वसिबें न्ह्यः स्वलातक अकुपाई तिंख्यः अभियान न्ह्याकूगु खः । उगु अभियानय् ऐक्यबद्धता प्वंकेत थौं विश्व स्वतन्त्रता दिवसया लसताय् लाकाः प्रदर्शन याःगु खः । थ्वसिबें न्ह्यः स्थानीयपिन्सं सार्वजनिक रुपं हे योजनाय् न्ह्यःने मवनेत महानगरपालिकायात ख्याच्वः बियाः वयाच्वंगु खः । तर, महानगरपालिकां विस्तृत परियोजना प्रतिवेदन दयेका त्वःतेगु धायेधुंकाः आन्दोलन सुरु जूगु खः । येँ महानगरपालिका येँया हे ‘स्वँ (फोक्सो)’ धाइगु तिंख्यःया खुलामञ्च दुने स्वंगू तल्लाया भूमिगत पार्किङ दयेकेगु योजनाय् न्ह्यःने वनाच्वंगु दु । नगर विकास कोषयात अध्ययनया भाला ब्यूगु महानगरपालिकां थ्व योजनाबारे स्थानीयस्तरय् छुं सहलह ब्याकूगु मदु । महानगरपालिकाया थ्व योजनां दुनेया सहरया जनतां सासः ल्हायेत, कूलपूजा व भ्वय् लिसें सकल जनतां राजनीतिक ज्याझ्वः यायेत जनतां हे बचेयानातःगु तिंख्यःया अस्तित्वयात हे जोखिमय् लाकूगु दु ।","नेवा: अनलाइन न्युज – ललेन्द्र शाक्य | २०७९ पौष १८, सोमबार १५:०९:२२  ",https://www.newaonlinenews.com//%E0%A4%A4%E0%A4%BF%E0%A4%82%E0%A4%96%E0%A5%8D%E0%A4%AF%E0%A4%83-%E0%A4%B8%E0%A4%82%E0%A4%B0%E0%A4%95%E0%A5%8D%E0%A4%B7%E0%A4%A3-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%AE%E0%A4%BE%E0%A4%97-%E0%A4%AF%E0%A4%BE%E0%A4%83%E0%A4%AA%E0%A4%BF%E0%A4%82-%E0%A4%B8%E0%A5%8D%E0%A4%A5%E0%A4%BE%E0%A4%A8%E0%A5%80%E0%A4%AF%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8%E0%A4%82-%E0%A4%A8%E0%A4%BE%E0%A4%AA%E0%A4%B2%E0%A4%BE%E0%A4%AE%E0%A4%B2%E0%A4%BE%E0%A4%A4-%E0%A4%89%E0%A4%AA%E0%A4%AE%E0%A5%87%E0%A4%AF%E0%A4%B0-%E0%A4%B8%E0%A5%81%E0%A4%A8%E0%A4%BF%E0%A4%A4%E0%A4%BE%E0%A4%AF%E0%A4%BE%E0%A4%A4-%E0%A4%9C%E0%A5%8D%E0%A4%9E%E0%A4%BE%E0%A4%AA%E0%A4%A8-%E0%A4%AA%E0%A5%8C
येँ महानगरविरुद्ध फिब्व ख्यलय् प्रदर्शन,"येँ महानगरपालिकां डोजर आतंक याःगु धासें विरोध प्रदर्शन जूगु दु । स्वनिगःया थीथी थासय् च्वंपिं स्थाननीय बासिन्दापिन्सं फिब्व ख्यलय् (माइतीघरय्) मुनाः महानगरपालिकां व्यक्तिगत सम्पत्तिइ डोजर चलेयाःगु धासें प्रदर्शन याःगु खः । प्रदर्शनय् सहभागीपिन्सं डोजर आतंक बन्द या, महानगरपालिकाया ज्यादती बन्द या, सतक विस्तारया नामय् उठिबास यायेदइमखु थेंजाःगु नारा च्वयातःगु प्लेकार्ड ज्वनावःगु खः ।","नेवा: अनलाइन न्युज – ललेन्द्र शाक्य | २०७९ माघ १५, आइतबार १५:२५:१५  ",https://www.newaonlinenews.com//%E0%A4%AF%E0%A5%87%E0%A4%81-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7-%E0%A4%AB%E0%A4%BF%E0%A4%AC%E0%A5%8D%E0%A4%B5-%E0%A4%96%E0%A5%8D%E0%A4%AF%E0%A4%B2%E0%A4%AF%E0%A5%8D-%E0%A4%AA%E0%A5%8D%E0%A4%B0%E0%A4%A6%E0%A4%B0%E0%A5%8D%E0%A4%B6%E0%A4%A8
येँया मेयर बालेन साह नं बिल निर्वाचन आयोगविरुद्ध सर्वोच्च अदालतय् रिट,"येँ महानगरपालिकाया मेयर बालेन्द्र साह बालेनं निर्वाचन आयोगविरुद्ध सर्वोच्च अदालतय् रिट ब्यूगु दु । निर्वाचन खर्च विवरण लःमल्हाःगु धासें आयोगं बालेनलिसें स्थानीय तहया निर्वाचनया आपालं उम्मेदवारपिन्त जरिवाना यायेगु निर्णय याःगु खः । आयोगया उगु निर्णयविरुद्ध मेयर बालेनं सर्वोच्च अदालतय् रिट दर्ता याकूगु खः । मेयर बालेनं थःम्हं कानूनं क्वःछ्यूगु ई दुने हे असार १२ गते निर्वाचन आयोगय् खर्च विवरण पेश यानागु दाबी याःगु दु । निर्वाचन परिणाम घोषणा जूगु तिथिं स्वीन्हुया दुने निर्वाचन खर्चया विवरण पेश यायेमाःगुलि स्वीन्हुया दिनय् सार्वजनिक विदा लाःगुलिं उकिया कन्हय् कुन्हु पेश यानागु मेयर बालेनं दाबी याःगु दु । मेयर बालेनं इलय् हे खर्च विवरण लःल्हाःसां नं ७ लख ५० हजार तका दां जरिवाना पुइकेब्यूगु, स्थानीय चुनावय् ब्वति काःपिं देय् न्यंकंया १ लख २३ हजार उम्मेदवारयात एकमुष्ट जरिवाना यायेगु व खुलाया दुने मपूसा खुदँतक छुं नं निर्वाचनय् ब्वति कायेमदइगु व निर्वाचित जूसा पदमुक्त जुइगु धकाः याःगु निर्णय बदरया माग याःगु दु ।","नेवा: अनलाइन न्युज – ललेन्द्र शाक्य | २०७९ पौष १९, मंगलबार १४:५०:१०  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8-%E0%A4%B8%E0%A4%BE%E0%A4%B9-%E0%A4%A8%E0%A4%82-%E0%A4%AC%E0%A4%BF%E0%A4%B2-%E0%A4%A8%E0%A4%BF%E0%A4%B0%E0%A5%8D%E0%A4%B5%E0%A4%BE%E0%A4%9A%E0%A4%A8-%E0%A4%86%E0%A4%AF%E0%A5%8B%E0%A4%97%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7-%E0%A4%B8%E0%A4%B0%E0%A5%8D%E0%A4%B5%E0%A5%8B%E0%A4%9A%E0%A5%8D%E0%A4%9A-%E0%A4%85%E0%A4%A6%E0%A4%BE%E0%A4%B2%E0%A4%A4%E0%A4%AF%E0%A5%8D-%E0%A4%B0%E0%A4%BF%E0%A4%9F
येँ महानगरपालिकां यंकातःगु शंखधरया झ्वाता लितहल,येँ महानगरपालिकां २० वडाया ताँ क्वय् शंखधर पार्कय् तयातःगु नेपा संवतया प्रवर्तक शंखधर साख्वाःया झ्वाता बेवारिस अवस्थाय् लूगु धकाः यंकूगु झ्वाता थौं बुधवाः २० वडा ज्याकुथिपाखें लितहःगु दु ।  न्हूदँ समारोह समितिया दुजः मनरत्न शाक्यलिसें २० वडाया वडा दुजः अनेश चित्रकारया इनापय् व वडा ज्याकुथिया सिफारिस कथं थथे थौं शंखधरया झ्वाता लितहया वडा ज्याकुथिइ सुरक्षित याःगु दु ।  समारोह समितिया दुजः शाक्यं बियादीगु जानकारी कथं परोपकारया क्वय् २०५४ सालपाखे पार्क दयेकेगु झ्वलय् उगु पार्कय् शंखधर साख्वाःया झ्वाता तयाः शंखधर पार्क नामाकरण याःगु तर छुं दिं न्ह्यः लँ दयेकेगु नितिं सतक विभागं डोजर चलेयायेवं उगु झ्वाता उखेला थुखेला जूगुलिं महानगरपालिकाया नगर प्रहरीं यंकूगु खः ।,"नेवा: अनलाइन न्युज – ललेन्द्र शाक्य | २०७९ पौष २०, बुधबार १२:४६:३३  ",https://www.newaonlinenews.com//%E0%A4%AF%E0%A5%87%E0%A4%81-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE%E0%A4%82-%E0%A4%AF%E0%A4%82%E0%A4%95%E0%A4%BE%E0%A4%A4%E0%A4%83%E0%A4%97%E0%A5%81-%E0%A4%B6%E0%A4%82%E0%A4%96%E0%A4%A7%E0%A4%B0%E0%A4%AF%E0%A4%BE-%E0%A4%9D%E0%A5%8D%E0%A4%B5%E0%A4%BE%E0%A4%A4%E0%A4%BE-%E0%A4%B2%E0%A4%BF%E0%A4%A4%E0%A4%B9%E0%A4%B2
येँया मेयर बालेन इन्डोनेसिया भ्रमणय्,"येँ महानगरपालिकाया मेयर बालेन्द्र साह बालेन इन्डोनेसिया भ्रमणय् वंगु दु । मेयर बालेन नीजि भ्रमणया नितिं इन्डोनेसिया वंगु मेयरया मू स्वकीय सचिव भुपदेव साह नं जानकारी ब्यूगु दु । मंगलवाः बहनी मेयर बालेनया छेँजःया दुजः, सचिवालय दुजःया छेँजः व सुं सुं पासापिंलिसें इन्डोनेसिया भ्रमणय् वंगु जानकारी बालेनया मू स्वकीय सचिव साह नं धाःगु दु । स्वकीय सचिव साहया कथं मेयर बालेन २५ पुसय् नेपाः लिहाँ वइगु जूगु दु । थ्व भ्रमण नितान्त नीजि जूगु व सरकारी ज्याझ्वः मदूगु नं स्वकीय सचिव भुपदेव साह नं धाःगु दु ।","नेवा: अनलाइन न्युज – ललेन्द्र शाक्य | २०७९ पौष २१, बिहिबार ११:३६:५७  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%AE%E0%A5%87%E0%A4%AF%E0%A4%B0-%E0%A4%AC%E0%A4%BE%E0%A4%B2%E0%A5%87%E0%A4%A8-%E0%A4%87%E0%A4%A8%E0%A5%8D%E0%A4%A1%E0%A5%8B%E0%A4%A8%E0%A5%87%E0%A4%B8%E0%A4%BF%E0%A4%AF%E0%A4%BE-%E0%A4%AD%E0%A5%8D%E0%A4%B0%E0%A4%AE%E0%A4%A3%E0%A4%AF%E0%A5%8D
थौंनिसें सक्वया सालीनदीइ स्वस्थानी व्रत मेला न्ह्यात,दँय् दसं पौष शुक्ल पुन्हीनिसें माघ शुक्ल पुन्हीतक लच्छियंकं विधिपूर्वक न्ह्याइगु श्री स्वस्थानी व्रत श्री माधवनारायण व माघस्थान मेला थौं पोहेलाथ्व मिलापुन्हीनिसें न्ह्याःगु दु । पौष शुक्ल चःहेया दिं ल्हाः तुतिया लुसि झ्येनाः म्वः ल्हुया शुद्ध वस्त्र पुनाः थुगु मेलाया सुरुवात जुइ । सुथय् माघ स्थान यानाः नित्य मध्यान्हकालय् महाद्यःया पूजा याइ । बहनी स्कन्द पुराणया केदार खण्ड अन्तर्गत माघ माहात्म्यया कुमार अगस्त्यदथुइ संवाद जूगु स्वस्थानी व्रत बाखं न्यनेगु व न्यंकेगु परम्परा दु ।,"नेवा: अनलाइन न्युज – ललेन्द्र शाक्य | २०७९ पौष २२, शुक्रबार ११:५४:४९  ",https://www.newaonlinenews.com//%E0%A4%A5%E0%A5%8C%E0%A4%82%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%B8%E0%A4%95%E0%A5%8D%E0%A4%B5%E0%A4%AF%E0%A4%BE-%E0%A4%B8%E0%A4%BE%E0%A4%B2%E0%A5%80%E0%A4%A8%E0%A4%A6%E0%A5%80%E0%A4%87-%E0%A4%B8%E0%A5%8D%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%A8%E0%A5%80-%E0%A4%B5%E0%A5%8D%E0%A4%B0%E0%A4%A4-%E0%A4%AE%E0%A5%87%E0%A4%B2%E0%A4%BE-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%A4
असनय् पवित्र महापरित्राण ज्याझ्वः,बुद्ध धर्मया थ्रवाद परम्परा कथं थौ. शनिवाः असंत्वालय् पवित्र महापरित्राण पाठ ज्याझ्वः याःगु दु ।,"नेवा: अनलाइन न्युज | २०७९ पौष २३, शनिबार १२:४०:३२  ",https://www.newaonlinenews.com//%E0%A4%85%E0%A4%B8%E0%A4%A8%E0%A4%AF%E0%A5%8D-%E0%A4%AA%E0%A4%B5%E0%A4%BF%E0%A4%A4%E0%A5%8D%E0%A4%B0-%E0%A4%AE%E0%A4%B9%E0%A4%BE%E0%A4%AA%E0%A4%B0%E0%A4%BF%E0%A4%A4%E0%A5%8D%E0%A4%B0%E0%A4%BE%E0%A4%A3-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83
नेवाः पत्रकार राष्ट्रिय दबू येँ जिल्लाया न्हूम्ह नायः अर्बिन्द्रमान सिंह,नेवाः पत्रकार राष्ट्रिय दबुया ये जिल्ला प्यक्वःगु अधिवेशन शनिवाः येँया जगत सुन्दर ब्वनेकुथिइ क्वचाःगु दु । उगु अधिवेशनं नेवाः पत्रकार राष्ट्रिय दबूया येँ जिल्लाया न्हूम्ह नायः कथं  अर्बिन्द्रमान सिंहयात सर्वसम्मतं ल्यःगु खः ।  न्वकू मेरो साप्ताहिकया प्रविन महर्जन व स्वतन्त्र पत्रकार बिमला मानन्धरयात ल्यःगु दु अथे हे छ्यान्जे कथं गोरखापत्र अनलाइनया मनोज रत्न शाहीयात ल्यःगु दु ।,"नेवा: अनलाइन न्युज | २०७९ पौष ३, आइतबार ०९:३३:१७  ",https://www.newaonlinenews.com//%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%A6%E0%A4%AC%E0%A5%82-%E0%A4%AF%E0%A5%87%E0%A4%81-%E0%A4%9C%E0%A4%BF%E0%A4%B2%E0%A5%8D%E0%A4%B2%E0%A4%BE%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A5%82%E0%A4%AE%E0%A5%8D%E0%A4%B9-%E0%A4%A8%E0%A4%BE%E0%A4%AF%E0%A4%83-%E0%A4%85%E0%A4%B0%E0%A5%8D%E0%A4%AC%E0%A4%BF%E0%A4%A8%E0%A5%8D%E0%A4%A6%E0%A5%8D%E0%A4%B0%E0%A4%AE%E0%A4%BE%E0%A4%A8-%E0%A4%B8%E0%A4%BF%E0%A4%82%E0%A4%B9
थौं सोमवाःनिसें चितवन महोत्सव न्ह्यात,"चितवन व चितवन जःखःया लागाया आर्थिक विकासय् ग्वाहालि यायेगु आज्जुं ग्वसाः ग्वःगु चितवन महोत्सवया १४ क्वःगु संस्करण थौं सोमवाःनिसें न्ह्याःगु दु । चितवन महोत्सवया तयारी पूवंगु व महोत्सवया प्रदर्शनी जुइगु थाय् नारायणी खुसि सिथय् जुइगु महोत्सव आर्थिक समितिया कजि सहनलाल प्रधानं जानकारी ब्यूगु दु । उद्योग वाणिज्य संघ चितवनया ग्वसालय् व भरतपुर महानगरपालिका व जिल्ला समन्वय समिति, चितवनया मू प्रवद्र्धनय् न्ह्याःगु उगु महोत्सवय् चितवनया धर्म, संस्कृति व पर्यटनया विकासयात केन्द्रीत यानाः ज्याझ्वः तयार याःगु दु ।","नेवा: अनलाइन न्युज – ललेन्द्र शाक्य | २०७९ पौष २५, सोमबार १३:२०:०३  ",https://www.newaonlinenews.com//%E0%A4%A5%E0%A5%8C%E0%A4%82-%E0%A4%B8%E0%A5%8B%E0%A4%AE%E0%A4%B5%E0%A4%BE%E0%A4%83%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%9A%E0%A4%BF%E0%A4%A4%E0%A4%B5%E0%A4%A8-%E0%A4%AE%E0%A4%B9%E0%A5%8B%E0%A4%A4%E0%A5%8D%E0%A4%B8%E0%A4%B5-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%A4
"येँ महानगरपालिकां सामाजिक विकास, शिक्षा लिसेंया क्षेत्रय् बजेट थकायेगु प्रस्ताव","येँ महानगरपालिकांया  १२ क्वःगु नगर सभा पाखें चालु आर्थिक दयाँ बजेटया ज्यााझ्वःयात संशोधन यायेगु प्रस्ताव हःगु दु । नगरसभा बैठकय् उपप्रमुख सुनीता डंगोलं सार्वजनिक निर्माण, वातावरण व कृषि क्षेत्रमा बजेट म्हो यानाःसामाजिक विकास, शिक्षा लिसेंया क्षेत्रय् बजेट थकायेगु प्रस्ताव याःगु दु ।","नेवा: अनलाइन न्युज | २०७९ पौष ३०, शनिबार ११:२२:१६  ",https://www.newaonlinenews.com//%E0%A4%AF%E0%A5%87%E0%A4%81-%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE%E0%A4%82-%E0%A4%B8%E0%A4%BE%E0%A4%AE%E0%A4%BE%E0%A4%9C%E0%A4%BF%E0%A4%95-%E0%A4%B5%E0%A4%BF%E0%A4%95%E0%A4%BE%E0%A4%B8-%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%BE-%E0%A4%B2%E0%A4%BF%E0%A4%B8%E0%A5%87%E0%A4%82%E0%A4%AF%E0%A4%BE-%E0%A4%95%E0%A5%8D%E0%A4%B7%E0%A5%87%E0%A4%A4%E0%A5%8D%E0%A4%B0%E0%A4%AF%E0%A5%8D-%E0%A4%AC%E0%A4%9C%E0%A5%87%E0%A4%9F-%E0%A4%A5%E0%A4%95%E0%A4%BE%E0%A4%AF%E0%A5%87%E0%A4%97%E0%A5%81-%E0%A4%AA%E0%A5%8D%E0%A4%B0%E0%A4%B8%E0%A5%8D%E0%A4%A4%E0%A4%BE%E0%A4%B5
येँया अनामनगरय् पार्किङया विषयस ल्वापु,"येँया अनामनगरय् पार्किङया विषयस ल्वापु जूगु दु । निजी जग्गाय् पार्किङ यानाः तयातःगु सवारीसाधन येँ महानगरपालिकां जबरजस्ती चिइकूगु धासें स्थानीय व्यवसायीपिन्सं विरोध याःगु झ्वलय् अनामनगर क्षेत्रय् तनाव ब्वलनाः ल्वापु जूगु खः । महानगरं धाःसा सतकपेटीइ अनधिकृत रुपं तयातःगु मोटरसाइकल चिइकेगु झ्वलय् स्थानीय व्यवसायीपिन्सं पंगः थनेगु ज्या याःबलय् छुं ई तनाव ब्वलंगु धाःगु दु । अनामनगरय् च्वंगु सिंहदरबारया पूर्वी ध्वाखा न्ह्यःनेया सतकपेटीइ, थःगु हे पसःया सटर लिक्क तयातःगु मोटरसाइकल जबरजस्ती चिइकूगु धासें विरो जूगु खः । स्थानीय व्यवसायीं निजी क्षेत्रय् पार्किङ यानातःगु सवारीसाधन महानगरं जबरजस्ती चिइकूगु द्वपं ब्यूगु दु । सतकपेटीइ ट्राफिक प्रहरीं छगू लाइन पार्किङ याकेब्यूसां नं महानगर प्रहरीं बल छ्यला सवारीसाधन चिइकूगु इमिगु गुनासो दु । ‘छवाः न्ह्यःतक महानगर प्रहरीं छगू लाइन पार्किङ यायेज्यू धासें, पार्किङ याके बियातःगु खः । ट्राफिक प्रहरी न्हिथं गुम्ह वयेवने याइ, छुं धाःगु मदु तर आकाझाकां महानगर प्रहरी वयाः ज्यादति यायेमज्यू नि’ नगर प्रहरीलिसे विवाद यानाच्वंम्ह छम्ह व्यवसायीं धाःगु दु । उगु लागाया व्यवसायीपिनसं छगू लाइन पार्किङ सतक व सतकपेटी निगुलिं लागायात लिच्वः मलाकूगु धासें महानगरं अनावश्यक रुपं ज्यादती यानाच्वंगु धाःगु दु । लँजुवाः न्यासिजुइगु फुटपाथय् पार्किङ यानातःगु गुगः मोटरसाइकल चिइकूगु येँ महानगर प्रहरीं जानकारी ब्यूगु दु । अनामनगर लागाय् खटेजूपिं नगर प्रहरी उपरीक्षक विष्णु शर्मां धाःगु दु, ‘पार्किङ अनुमति मदूगु, सतक व सतकपेटीइ तयातःगु मोटरसाइकल चिइकाः बग्गीखानाय् यंकेत त्यनाबलय् छुं ई तनाव जूगु खः । इमिसं निजी क्षेत्र धकाः पसः न्ह्यःनेया फुटपाथयात धयाच्वंगु दु, उकी हे विवाद जूगु खः । आ विवाद ज्यंगु दु, इमिसं आः ट्राफिकपाखें जरिवाना पुलाः सवारीसाधन यंकी ।’","नेवा: अनलाइन न्युज – ललेन्द्र शाक्य | २०७९ पौष ३, आइतबार १५:४३:४९  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%85%E0%A4%A8%E0%A4%BE%E0%A4%AE%E0%A4%A8%E0%A4%97%E0%A4%B0%E0%A4%AF%E0%A5%8D-%E0%A4%AA%E0%A4%BE%E0%A4%B0%E0%A5%8D%E0%A4%95%E0%A4%BF%E0%A4%99%E0%A4%AF%E0%A4%BE-%E0%A4%B5%E0%A4%BF%E0%A4%B7%E0%A4%AF%E0%A4%B8-%E0%A4%B2%E0%A5%8D%E0%A4%B5%E0%A4%BE%E0%A4%AA%E0%A5%81
फोहर छुटेयानाः मुंकेगु ज्या चन्द्रागिरी नगरपालिकाया,"फोहर ध्वःगीगु व ध्वःमगीगु यानाः छुटेयायेगु ज्या चुनौतीपूर्ण जुयाच्वंगु इलय् चन्द्रागिरी नगरपालिकां फोहरयात खुगू कथं झोलाय् ब्यागलं ब्यागलं मुंकेगु तयारी न्ह्याकूगु दु । नगरबासीपिन्त छेँपाखें पिहाँ वइगु फोहरया आपालं भाग थःपिन्सं हे व्यवस्थापन याकेबिइगु आज्जुं छखा छेँयात खुगू ब्यागलं ब्यागलं झोला याइगु जूगु दु । नगरपालिकाया प्रमुख घनश्याम गिरीया कथं थुकिं मुनीगु फोहरया परिमाण उल्लेख्यरुपं म्हो यायेत व ल्यंदूगु फोहर दीर्घकालीन रुपं व्यवस्थापन यायेत थुज्वःगु ज्याझ्वः न्ह्याकूगु खः । थ्व ज्याझ्वः अन्तर्गत नगरबासीपिन्त वाउँगु, ह्याउँगु, हाकूगु, तुयुगु, वचुगु व म्हासुगु यानाः खुू कथंया झोला वितरण याइगु जूगु दु । लिसें नगरबासीपिन्त वाउँगु झोलाय् तरकारी लिसेंया खाद्यपदार्थपाखें पिहाँ वइगु फोहर तयेत धाःगु दु । सम्भव जुतलेतक वाउँगु झोलाय् मुनीगु फोहरपाखें साः दयेकेत उत्प्रेरित यायेगु नगरपालिकाया अवधारणा दु । अथेहे यानाः ह्याउँगु रंगया झोलाय् खाः व खाःजन्य फोहर तयेत व उकियात थःपिन्सं हे कवाडीइ मिइत प्रेरित याकेगु नं नगरपालिकाया ग्वसाः दु । हाकूगु झोलाय् प्लाष्टिक व प्लाष्टिकजन्य फोहर तयेगु व उकियात नं नगरबासी थःपिन्सं हे मिइगु नितिं प्रेरित याकेगु जुइ धकाः नगरपालिकां धाःगु दु । तुयुगु झोलाय् भ्वँ व भ्वँजन्य फोहर मुंकेगु व उकियात तकं भ्वँ हाकनं छ्यलाबुला याइपिन्त मिइगु नितिं प्रेरित याकेगु नं नगरपालिकाया योजना दु । नँ व कवाडीजनय मेमेगु हलंज्वलं मुंकेत वचुगु रंगया झोला उपलब्ध याकीगु जुइ । उकियात नं नगरबासी थःपिन्सं हे मिइफइ । अथेहे, व्यक्तिगत तवरय् व्यवस्थापन यायेमफइगु स्यानिटरी प्याड, डाइपर इत्यादी फोहरयात म्हासुगु झोलाय् मुंकेत नं प्रेरित याकेगु ग्वसाः चन्द्रागिरी नगरपालिकां याःगु दु । नगरपालिकापाखें तयार याःगु सन्देशय् न्ह्यथनातःगु दु, ‘ध्वःगीगु फोहरय् चा व वाया भुस (मँ) व विरुवाया हः तयाः नमवइगु कथं साः दयेके फइ ।’ थुकिया लिसें फोहरयात फोहर मुंकीपिं  मवइगु इलय् छेँ दुने तयेत व फोहर मुंकीपिं वइगु इलय् जक पिने पिकायेत नं नगरपालिकां आह्वान याःगु दु । चन्द्रागिरी नगरपालिका प्रमुख घनश्याम गिरीं धाःगु दु, ‘ध्वःगीगु फोहर साःया रुपं व ध्वःमगीगु फोहर दांया रुपं नगरबासीपिन्त हे लितबिइगु आज्जुं थुगु ज्याझ्वः यायेत्यनागु खः ।’ फोहरया प्रकृति कथं छुटेयायेगु नितिं झोला जक वितरण मयाःसे छु दिं छु त्वालय् खुगू मध्ये छु प्रकारया फोहर मुंकी धैगु तकं तयार याइगु जूगु दु व नगरबासीपिन्त थ्वहे कथं सुचं बिइगु नगरपालिकाया विपद् व्यवस्थापन शाखा प्रमुख भद्रा अर्यालं जानकारी ब्यूगु दु । अर्यालया कथं नगरपालिका दुने मुक्कं खुगू संस्थां फोहर मुंकाः वयाच्वंगु दु । इमित नं निश्चित बार निश्चित प्रकारया फोहर जक मुंकेगु कथं प्रशिक्षित याइगु जूगु दु । छेँया फोहर उकिया प्रकृति कथं ब्यागलं ब्यागलं थलय् मुंकेगु बानी छ्यलेत थथे यायेत्यंगु नगर प्रमुख गिरीं धाःगु दु ।","नेवा: अनलाइन न्युज – ललेन्द्र शाक्य | २०७९ पौष ४, सोमबार १६:४४:३५  ",https://www.newaonlinenews.com//%E0%A4%AB%E0%A5%8B%E0%A4%B9%E0%A4%B0-%E0%A4%9B%E0%A5%81%E0%A4%9F%E0%A5%87%E0%A4%AF%E0%A4%BE%E0%A4%A8%E0%A4%BE%E0%A4%83-%E0%A4%AE%E0%A5%81%E0%A4%82%E0%A4%95%E0%A5%87%E0%A4%97%E0%A5%81-%E0%A4%9C%E0%A5%8D%E0%A4%AF%E0%A4%BE-%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0%E0%A4%BE%E0%A4%97%E0%A4%BF%E0%A4%B0%E0%A5%80-%E0%A4%A8%E0%A4%97%E0%A4%B0%E0%A4%AA%E0%A4%BE%E0%A4%B2%E0%A4%BF%E0%A4%95%E0%A4%BE%E0%A4%AF%E0%A4%BE
नेपाली कांग्रेसं संसदीय दलया नेता ल्यइगु,नेपाली कांग्रेस संसदीय दलया नेताया नितिं थौ. मंगलवाः उम्मेदवारी दर्ता यायेगु निर्वाचन कार्यतालि दु । थौं सुथय् ८ निसें १० बजे तक उम्मेदवारया नितिं दरखास्त बिइगु   ई क्वछिनातःगु दु ।  हिनय् ३ बजे उम्मेदवारया लिपांगु नां पित बिइत्यंगु दु । गत ४ मंसिरय् क्वचाःगु प्रतिनिधिसभा निर्वाचन प्रत्यक्ष व समानुपातिक लिच्वः लिपा कांग्रेसं विधान कथं नेता चयन प्रक्रिया न्ह्याकुगु खः । कांग्रेसं प्रतिनिधिसभाय् ८९ सिटत्याकुगु दु ।,"नेवा: अनलाइन न्युज | २०७९ पौष ५, मंगलबार ०९:१६:५६  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A5%80-%E0%A4%95%E0%A4%BE%E0%A4%82%E0%A4%97%E0%A5%8D%E0%A4%B0%E0%A5%87%E0%A4%B8%E0%A4%82-%E0%A4%B8%E0%A4%82%E0%A4%B8%E0%A4%A6%E0%A5%80%E0%A4%AF-%E0%A4%A6%E0%A4%B2%E0%A4%AF%E0%A4%BE-%E0%A4%A8%E0%A5%87%E0%A4%A4%E0%A4%BE-%E0%A4%B2%E0%A5%8D%E0%A4%AF%E0%A4%87%E0%A4%97%E0%A5%81
येँ १० नम्बर वडा देवीनगरय् अतिक्रमित संरचना चिइकीगु,येँ महानगरपालिकां १० वडाया धोबिखुसि देवीनगरय् अतिक्रमित संरचना चिइकीगु जूगु दु । येँ महानगर प्रहरीया कथं देवीनगर लागाय् सार्वजनिक जग्गाय् निर्माण जुयाच्वंगु संरचना महानगरं डोजर छ्यलाः चिइकेत्यंगु खः ।,"नेवा: अनलाइन न्युज – ललेन्द्र शाक्य | २०७९ पौष ६, बुधबार १२:३५:५०  ",https://www.newaonlinenews.com//%E0%A4%AF%E0%A5%87%E0%A4%81-%E0%A5%A7%E0%A5%A6-%E0%A4%A8%E0%A4%AE%E0%A5%8D%E0%A4%AC%E0%A4%B0-%E0%A4%B5%E0%A4%A1%E0%A4%BE-%E0%A4%A6%E0%A5%87%E0%A4%B5%E0%A5%80%E0%A4%A8%E0%A4%97%E0%A4%B0%E0%A4%AF%E0%A5%8D-%E0%A4%85%E0%A4%A4%E0%A4%BF%E0%A4%95%E0%A5%8D%E0%A4%B0%E0%A4%AE%E0%A4%BF%E0%A4%A4-%E0%A4%B8%E0%A4%82%E0%A4%B0%E0%A4%9A%E0%A4%A8%E0%A4%BE-%E0%A4%9A%E0%A4%BF%E0%A4%87%E0%A4%95%E0%A5%80%E0%A4%97%E0%A5%81
हाकनं स्वनिगःया फोहर स्वनिगलय् हे मुनीगु जुल,"वइगु छवाःतक स्वनिगःया फोहर व्यवस्थापन मजुइगु ! लँपु मर्मतया ज्या यायेमाःगु जूगुलिं वइगुु छवाः स्वनिगःया फोहर व्यवस्थापनया ज्याय् लिच्वः लाइगु जूगु दु । थ्वसिबें न्ह्यः फोहर व्यवस्थापन यानाः वयाच्वंगु थाय् नुवाकोटया सिसडोलनिसें दीर्घकालीन फोहर व्यवस्थापन थाय् बञ्चरेडाँडातक वनेगु थ्यंमथ्यं निगू किलोमिटर लँपु मर्मतया ज्या जुयाच्वंगुलिं वइगु छवाःतक फोहर व्यवस्थापनया ज्या मजुइगु जूगु दु । सहरी विकास मन्त्रालयं फोहरया गाडी वयेवने याइबलय् लँपु मर्मतया ज्याय् समस्या वःगु धासें येँ महानगरपालिकायात छुं दिं फोहरया गाडी मछ्वयेत याःगु इनाप कथं व्यवस्थापन ज्या ठप्प जुइत्यंगु खः । शुक्रवाःनिसें स्वनिगःया १८ गू स्थानीय तहया फोहर व्यवस्थापनया ज्या ठप्प जुइगु येँ महानगरपालिका वातावरण विभाग प्रमुख सरिता राई नं जानकारी ब्यूगु दु । लँपु मर्मतया हे हुनिं थ्वसिबें न्ह्यः नं सुथय् ४ ता ईनिसें न्हिनसिया १२ ता ईतक जक स्वनिगःपाखें फोहरया गाडी अन्तिम व्यवस्थापन थाय् तक थ्यनीगु जुयाच्वंगु खः । महानगरपालिकां थौं बिहिवाः छगू सुचं सार्वजनिक यासें वहे इलय् थःथःगु छेँ, पसः व्यवसायपाखें वइगु ध्वःगीगु व ध्वःमगीगु फोहरयात सतक, चोक, सार्वजनिक थासय् वांमछ्वःसे छेँ दुने हे ब्यागलं ब्यागलं तयेत इनाप याःगु दु । न्हिथं स्वनिगःपाखें द्वःछि व निसः मेट्रिक टन फोहर सिसडोलय् व्यवस्थापन जुयाच्वंगु दु । थ्वमध्ये दकले अप्वः येँ महानगरपालिकाय् न्यासः मेट्रिक टन फोहर पिहाँ वइगु जुयाच्वंगु दु । नीजि व येँ महानगरपालिका यानाः न्हिथं कम्ती नं निसः गः गाडीं फोहर यंकीगु जुयाच्वंगुलिं आः मुस्किलं न्ययगः गाडी जक सिसडोल थ्यनीगु जुयाच्वंगु दु । आः फोहर व्यवस्थापन यानाः वयाच्वंगु सिसडोलसिबें निगू किलोमिटर तापाःगु बञ्चरे डाँडाय् दीर्घकालीन फोहर व्यवस्थापन थाय् निर्माण याःगु दु ।","नेवा: अनलाइन न्युज – ललेन्द्र शाक्य | २०७९ पौष ७, बिहिबार १६:०२:५१  ",https://www.newaonlinenews.com//%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%83%E0%A4%AF%E0%A4%BE-%E0%A4%AB%E0%A5%8B%E0%A4%B9%E0%A4%B0-%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%B2%E0%A4%AF%E0%A5%8D-%E0%A4%B9%E0%A5%87-%E0%A4%AE%E0%A5%81%E0%A4%A8%E0%A5%80%E0%A4%97%E0%A5%81-%E0%A4%9C%E0%A5%81%E0%A4%B2
