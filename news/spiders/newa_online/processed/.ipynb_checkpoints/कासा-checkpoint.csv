headline,final_news,url,date,author
युएई वनीगु नेपाली क्रिकेट टिमय् सन्दीप लामिछाने मलात,आईसीसी क्रिकेट विश्वकप लिग टु या युएईइ जुइगु कासा म्हितेत सन्दीप लामिछाने मवनीगु जूगु दु । नेपाल क्रिकेट संघ क्यानं युएई वनीपिं कासामिया धलखय् सन्दीप लामिछानेया थासय् प्रतिस जिसीयात तःगु दु । कानूनी अड्चन जुइगु जुइधुंकाः विदेशय् जुइगु सिरिजया नितिं क्यानं सन्दीपयात दुमथ्याकूगु स्रोतं धाःगु दु । नेपालं लिग टु अन्तर्गत १५ निसें २२ फागुनतक युएई व पपुवा न्यूगिनीलिसे म्हितीगु जूगु दु । १५ गते न्हापांगु कासा पपुवा न्युगिनीलिसे म्हितीगु नेपाली टिम १३ गते हे युएई वनीगु जूगु दु । नाबालिग बलात्कारया द्वपं लाःम्ह सन्दीप लामिछानेया मुद्दा जिल्ला अदालत येँय् विचाराधीनय् दु । उच्च अदाललत पाटनं २० लख तका दां धरौटीइ त्वःतेधुंकाः क्यानं घरेलु मैदानय् जूगु स्कटल्याण्ड व नामिबियाविरुद्धया कासाय् धाःसा सन्दीपयात टिमय् तःगु खः ।,https://www.newaonlinenews.com//%E0%A4%AF%E0%A5%81%E0%A4%8F%E0%A4%88-%E0%A4%B5%E0%A4%A8%E0%A5%80%E0%A4%97%E0%A5%81-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A5%80-%E0%A4%95%E0%A5%8D%E0%A4%B0%E0%A4%BF%E0%A4%95%E0%A5%87%E0%A4%9F-%E0%A4%9F%E0%A4%BF%E0%A4%AE%E0%A4%AF%E0%A5%8D-%E0%A4%B8%E0%A4%A8%E0%A5%8D%E0%A4%A6%E0%A5%80%E0%A4%AA-%E0%A4%B2%E0%A4%BE%E0%A4%AE%E0%A4%BF%E0%A4%9B%E0%A4%BE%E0%A4%A8%E0%A5%87-%E0%A4%AE%E0%A4%B2%E0%A4%BE%E0%A4%A4," २०७९ फाल्गुण ११, बिहिबार १६:१७:५८  ",नेवा: अनलाइन न्युज – ललेन्द्र शाक्य 
भुखाचय् लानाः टर्किस गोलकिपर मन्त,"टर्किस गोलकिपर अहमेत एयुप तुकास्लान थःगु हे देसय् ब्वःगु भुखाचय् लाना मन्त । गोलकिपर अहमेत मदुगु वया क्लब येनी मालत्यास्पोरं पुष्टि याःगु खः । सोमवाः ब्वःगु तःभुखाचय् लानाः टर्की व सिरियाय् च्याद्वलं मल्याक्क मनूतसें ज्यान गुमेयाःगु दु । क्लबं थःगु ट्वीटरय् च्वःगु दु, ‘जिमि गोलकिपर अहमेत एयुप तुकास्लान भुखाचय् लाना मन्त । हार्दिक श्रद्धाञ्जलि । सुन्दर व्यक्ति छितः जिमिसं ल्वःमंके मखु ।’ २८ दँया गोलकिपर तुकास्लानं सन् २०२१ य् टर्कीया निगूगु डिभिजन क्लब येनी मालत्यास्पोय् आबद्ध जुइधुंकाः खुक्वःतक म्हितूगु खः ।",https://www.newaonlinenews.com//%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%AF%E0%A5%8D-%E0%A4%B2%E0%A4%BE%E0%A4%A8%E0%A4%BE%E0%A4%83-%E0%A4%9F%E0%A4%B0%E0%A5%8D%E0%A4%95%E0%A4%BF%E0%A4%B8-%E0%A4%97%E0%A5%8B%E0%A4%B2%E0%A4%95%E0%A4%BF%E0%A4%AA%E0%A4%B0-%E0%A4%AE%E0%A4%A8%E0%A5%8D%E0%A4%A4," २०७९ माघ २५, बुधबार १०:४७:५२  ",नेवा: अनलाइन न्युज – ललेन्द्र शाक्य 
झिम्ह दुथ्याःगु पुष्टि जुल स्पट फिक्सिङ प्रकरण,नेपाली टी–२० क्रिकेटया स्पट फिक्सिङय् फ्रेन्चााइज टिमया व्यवस्थापक हे दुथ्याःगु खनेदूगु दु । नेपाल प्रहरीया केन्द्रीय अनुसन्धान ब्युरो (सीआईबी)पाखें नेपाल टी–२० लिगलिसे स्वाःगु स्पट फिक्सिङय् झिम्ह दुथ्याःगु पुष्टि याःगु दु । थौं मंगलवाः पत्रकार सम्मेलन हे यानाः प्यम्ह नेपाःमि व खुम्ह विदेशी दुथ्याःगु सीआईबीं जानकारी ब्यूगु दु ।   नेपालीइ छम्ह कासामि हे दुथ्याःगु सीआईबीं जानकारी ब्यूगु दुसा व्यवस्थापकया भूमिकाय् दुपिं प्यम्ह विदेशीमध्ये छम्ह कासामि व मेम्ह छम्ह पिनेया मनू जूगु दु ।,https://www.newaonlinenews.com//%E0%A4%9D%E0%A4%BF%E0%A4%AE%E0%A5%8D%E0%A4%B9-%E0%A4%A6%E0%A5%81%E0%A4%A5%E0%A5%8D%E0%A4%AF%E0%A4%BE%E0%A4%83%E0%A4%97%E0%A5%81-%E0%A4%AA%E0%A5%81%E0%A4%B7%E0%A5%8D%E0%A4%9F%E0%A4%BF-%E0%A4%9C%E0%A5%81%E0%A4%B2-%E0%A4%B8%E0%A5%8D%E0%A4%AA%E0%A4%9F-%E0%A4%AB%E0%A4%BF%E0%A4%95%E0%A5%8D%E0%A4%B8%E0%A4%BF%E0%A4%99-%E0%A4%AA%E0%A5%8D%E0%A4%B0%E0%A4%95%E0%A4%B0%E0%A4%A3," २०७९ माघ १०, मंगलबार १५:५९:३८  ",नेवा: अनलाइन न्युज – ललेन्द्र शाक्य 
मेस्सीं फुटबल जगतं सन्यास काइगु ,"फुटबल जगतया चर्चित कासामि लियोनल मेस्सीं सन्यास कायेगु संकेत क्यंगु दु ।  छगू अन्तर्वार्ताय् थःगु करिअरय् फुक्क खँ हासिल यायेधुनागु व आः छुं हासिल याये ल्यंमदुगुलिं विश्रामपाखे वनेगु संकेत याःगु खः । मेस्सीं न्हयक्वःतक बलून डीओर अवार्ड त्याकेधुंकूगु दु । वया नामय् च्याम्पियन लिगनिसें कयाः ला लिगा, ट्रफितक दु । २०२१ य् मेस्सीं कोपा अमेरिका कप नं त्याकूगु खः । मेस्सी फिफा विश्वकप २०२२ या सर्वश्रेष्ठ कासामिइ नं ल्यःगु खः । मेस्सीं धाःगु दु, ‘व्यक्तिगत ल्याखं जिं थःगु करिअरय् फुक्क खँ हासिल यायेधुनागु दु । विश्वकप ट्रफी जिगु करिअरयात अन्त्य यायेगु अजूचायापूगु लँपु पिदन । जब जिं म्हितेगु सुरु याना उबले गुबलें सोचे मयाना कि थ्व फुक्क जिलिसे जुइ । खास यानाः विश्वकप त्याकेगु हे दकले सानदार जूगु दु । आः छुं ल्यं मन्त ।’",https://www.newaonlinenews.com//%E0%A4%AE%E0%A5%87%E0%A4%B8%E0%A5%8D%E0%A4%B8%E0%A5%80%E0%A4%82-%E0%A4%AB%E0%A5%81%E0%A4%9F%E0%A4%AC%E0%A4%B2-%E0%A4%9C%E0%A4%97%E0%A4%A4%E0%A4%82-%E0%A4%B8%E0%A4%A8%E0%A5%8D%E0%A4%AF%E0%A4%BE%E0%A4%B8-%E0%A4%95%E0%A4%BE%E0%A4%87%E0%A4%97%E0%A5%81," २०७९ माघ १९, बिहिबार १५:५९:२८  ",नेवा: अनलाइन न्युज – ललेन्द्र शाक्य 
एसियन यू–२२ बक्सिङय् रजत पदक त्याकूम्ह सुष्मा तप्यंक हे वर्ल्ड च्याम्पियनसिपय् ,"थाइल्याण्डय् जूगु एएसबीसी एसियन यू–२२ मिसा व मिजं बक्सिङ च्याम्पियनसिपय् मिसा ४८ केजी तौल समूहय् ऐतिहासिक रजत पदक त्याकूम्ह नेपाःया सुष्मा तामाङ भारतय् जुइगु वर्ल्ड वुमन्स बक्सिङ च्याम्पियनसिपय् तप्यंक हे ल्यज्या जूगु दु । नेपाल बक्सिङ संघं थौं मंगलवाः विज्ञप्ति सार्वजनिक यासें ऐतिहासिक मेडल त्याकूगु अवार्ड स्वरुप सुष्मायात तप्यंक वर्ल्ड च्याम्पियनसिपय् ल्यज्या यायेगु जानकारी ब्यूगु दु । संघं सार्वजनिक याःगु विज्ञप्तिइ थ्वहेमाघ २४ निसें २६ गतेतक थीथी तौल समूहय् ल्यज्या कासा याकेगु जानकारी ब्यूगु दु । नेपाल बक्सिङ संघं सार्वजनिक याःगु विज्ञप्तिइ धयातःगु दु, ‘नेपाल बक्सिङ संघया निर्णय कथं ४८ किलो तौल समूहय् एसियन यू–२२ स रजत पदक त्याकूगु जूगुलिं अवार्ड स्वरुप सुष्मा तामाङयात ल्यज्या यानाः तप्यंक वर्ल्ड च्याम्पियनसिप कासाय् सहभागी याकेगु निर्णय यासें थप ५४ किलो तौल समूहया नं ल्यज्या यायेगु निर्णय जूगु जानकारी बियाच्च्वना ।’ सुष्मा तामाङं थाइल्याण्डया बैंककय् जूगु यू–२२ च्याम्पियनसिपय् उत्कृष्ट प्रदर्शन यासें ऐतिहासिक फाइनल यात्रा तय याःगु खः ।  तर फाइनलय् धाःसा सुष्मा उज्वेकिस्तानया फोजिलोभा फार्जोनालिसे बूगु खः । वसिबें न्ह्यः सुष्मां भियतनाम व मंगोलियाया कासामिपिन्त बुकूगु खः ।",https://www.newaonlinenews.com//%E0%A4%8F%E0%A4%B8%E0%A4%BF%E0%A4%AF%E0%A4%A8-%E0%A4%AF%E0%A5%82%E2%80%93%E0%A5%A8%E0%A5%A8-%E0%A4%AC%E0%A4%95%E0%A5%8D%E0%A4%B8%E0%A4%BF%E0%A4%99%E0%A4%AF%E0%A5%8D-%E0%A4%B0%E0%A4%9C%E0%A4%A4-%E0%A4%AA%E0%A4%A6%E0%A4%95-%E0%A4%A4%E0%A5%8D%E0%A4%AF%E0%A4%BE%E0%A4%95%E0%A5%82%E0%A4%AE%E0%A5%8D%E0%A4%B9-%E0%A4%B8%E0%A5%81%E0%A4%B7%E0%A5%8D%E0%A4%AE%E0%A4%BE-%E0%A4%A4%E0%A4%AA%E0%A5%8D%E0%A4%AF%E0%A4%82%E0%A4%95-%E0%A4%B9%E0%A5%87-%E0%A4%B5%E0%A4%B0%E0%A5%8D%E0%A4%B2%E0%A5%8D%E0%A4%A1-%E0%A4%9A%E0%A5%8D%E0%A4%AF%E0%A4%BE%E0%A4%AE%E0%A5%8D%E0%A4%AA%E0%A4%BF%E0%A4%AF%E0%A4%A8%E0%A4%B8%E0%A4%BF%E0%A4%AA%E0%A4%AF%E0%A5%8D," २०७९ माघ १७, मंगलबार १२:१६:३८  ",नेवा: अनलाइन न्युज – ललेन्द्र शाक्य 
मलेसियायात १० विकेटं बुकल नेपालं,"आईसीसी यू–१९ विश्वकप एसिया क्षेत्र छनोटया प्यंगूगु कासाय् नेपालं मलेसियायात १० विकेटं बुकूगु दु । मलेसियां ब्यूगु ७३ रनया लक्ष्य नेपालं विना क्षति पावर प्ले नं क्वमचावं पूवंकूगु खः । ९ ओभरय् ७३ रनया आज्जु पूवंकेगु झ्वलय् नेपाःया नितिं ओपनर ब्याटर दिपक बोहरां २९ बलय् ८ चौका प्रहार यासें ३८ रन दयेकूगुु खः । अथेहे, मेम्ह ओपनर अर्जुन कुमालं २५ बलय् ३ चौका लिसें २१ रन मुंकूगु खः । मलेसियाया पाखें १४ रन एक्स्ट्रा उपहार जुल । थ्वसिबें न्ह्यः मलेक क्रिकेट मैदान, अज्मानय् टस त्याकाः ब्याटिङ याःम्ह मलेसिया ३५.३ ओभरय् ७२ रन दयेकूसें अलआउट जूगु खः । मलेसियाया नितिं मोहम्मद अक्ररम मलिकं सर्वाधिक २६ रन दयेकूगु खः । ओपनर हैरिल हरिसनं १२ रन मुंकूगु खः । न्हापांम्ह ओपनर कप्तान सिद्धार्थ कार्तिक राजारत्नम ओपनिङ ओभरया स्वंगूगु बलय् आकाश चन्दया ल्हातं बोल्ड जुल । निगूगु विकेटया नितिं हरिसन व मलिकं २८ रनया साझेदारी यात । थ्वहे मलेसियाया नितिं बल्लाःगु साझेदारी जुल । खुम्हम्ह ब्याटर मोहम्मद स्याहिर स्यामिलं १२ रन दयेकल । मेपिं सुं नं ब्याटर दोहोरो ल्याः मुंकेत क्रिजय् च्वनेमफुत । नेपाःया नितिं स्पिनर दिपेश कँडेलं १० ओभर बलिङ यासें ४ मेडन लिसें ११ रन खर्चेयानाः सर्वाधिक ४ विकेट काल । आकाश चन्दं ४.३ ओभर बलिङ यासें ९ रन खर्चेयानाः ३ विकेट काल । मिलन बोहरां ९ ओभर बलिङ यासें ५ मेडन लिसें ८ रन खर्चेयानाः २ विकेट काल । स्पिनर सुवार भण्डारीं १ विकेट काल ।",https://www.newaonlinenews.com//%E0%A4%AE%E0%A4%B2%E0%A5%87%E0%A4%B8%E0%A4%BF%E0%A4%AF%E0%A4%BE%E0%A4%AF%E0%A4%BE%E0%A4%A4-%E0%A5%A7%E0%A5%A6-%E0%A4%B5%E0%A4%BF%E0%A4%95%E0%A5%87%E0%A4%9F%E0%A4%82-%E0%A4%AC%E0%A5%81%E0%A4%95%E0%A4%B2-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%82," २०७९ फाल्गुण १६, मंगलबार १५:२१:३२  ",नेवा: अनलाइन न्युज – ललेन्द्र शाक्य 
"पपुवा न्युगिनीविरुद्ध नेपालं अःपुक्क त्याकल, क्वालिफायर लिक्क","आईसीसी क्रिकेट विश्वकप लिग टु कासाय् नेपालं पपुवा न्युगिनीविरुद्ध अःपुक्क त्याकूगु दु । किपूया त्रिवि क्रिकेट ख्यलय् टस बुकाः न्हापां ब्याटिङ याःगु पपुवा न्युगिनीं ३२ ओभरय् फुक्क विकेट गुमेयानाः ९४ रन दयेकूगु खः । नेपालं १ विकेट गुमेयानाः ७.४ ओभरय् लक्ष्य पूवंकूगु खः । नेपाःया नितिं आसिफ शेखं अर्धशतक पूवंकल । वं २१ बल म्हिताः ८ चौका व ३ छक्काया ग्वाहालिं अविजित ५३ रन दयेकूगु खः । कुशल भुर्तेलं १४ बल म्हिताः ४ चौका व २ छक्का ग्वाहालिं ३३ रन दयेकूगु खः । न्हापांगु विकेटया नितिं कुशल भुर्तेल व आसिफ) ३.३ ओभरय् हे ५१ रनया साझेदारी याःगु खः । भुर्तेल आउट जुइधुंकाः आसिफं मेम्ह कुशल मल्ललिसे मिलेजुयाः नेपाःयात त्याकेत ताःलाकूगु खः । कुशल मल्लं अविजित १२ रन दयेकूगु खः । १३ बल म्हितूम्ह वं १ चौका व १ छक्का प्रहार याःगु खः । घरेलु मैदानय् जुयाच्वंगु लिट टु कासाया लिपांगु श्रृंखलाय् मदिक्क स्वक्वः त्याकेधुंकाः आः नेपाः विश्वकप क्वालिफायरय् थ्यंकेगुलि छगू जित जक तापानाच्वंगु दु । आः नेपाःया लक्ष्य लिग टु या शीर्ष स्वंगूलि च्वनाः जिम्बाब्बेय् वइगु जुन व जुलाईस जुइगु विश्वकप क्वालिफायर म्हितेगुलि दु । उकिया नितिं नेपालं बिहिवाः जुइगु लिग टु या हे लिपांगु कासाय् युएईयात बुकेमालीगु जूगु दु । लेग स्पीनर सन्दीप लामिछानें ५ विकेट कायेधुंकाः टस बुकाः न्हापां ब्याटिङ  याःगु पपुवा न्युगिनी (पीएनजी) ३२ ओभर म्हिताः ९५ रनय् हे अलआउट जूगु खः । पीएनजीया १० मध्ये ९ विकेट नेपाली स्पीनरं काःबलय् सन्दीप याकःचां ५ विकेट काःगु खः । वं १० ओभरय् १ मेडन तसें २५ रन जक खर्चेयानाः सर्वाधिक ५ विकेट काःगु खः । सन्दीपं लिग टु कासाय् निक्वःगुखुसि ५ वा वसिबें अप्वः विकेट काःगु खः । वसिबें न्ह्यः २०२० स नेपालय् हे जूगु लिग टु स अमेरिकाविरुद्ध वं ६ विकेट काःगु खः । अथेहे, ललित नारायण राजवंशीं ७ ओभरय् १ मेडन तसें १३ रन खर्चेयानाः २ विकेट काःगु खः । कुशल मल्लं ३ ओभरय् १ मेडन तसें ६ रन खर्चेयानाः २ विकेट काःगु खः । सोमपाल कामीं ५ ओभरय् २ मेडन तसें २२ रन खर्चेयानाः १ विकेट काःगु खः ।",https://www.newaonlinenews.com//%E0%A4%AA%E0%A4%AA%E0%A5%81%E0%A4%B5%E0%A4%BE-%E0%A4%A8%E0%A5%8D%E0%A4%AF%E0%A5%81%E0%A4%97%E0%A4%BF%E0%A4%A8%E0%A5%80%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%82-%E0%A4%85%E0%A4%83%E0%A4%AA%E0%A5%81%E0%A4%95%E0%A5%8D%E0%A4%95-%E0%A4%A4%E0%A5%8D%E0%A4%AF%E0%A4%BE%E0%A4%95%E0%A4%B2-%E0%A4%95%E0%A5%8D%E0%A4%B5%E0%A4%BE%E0%A4%B2%E0%A4%BF%E0%A4%AB%E0%A4%BE%E0%A4%AF%E0%A4%B0-%E0%A4%B2%E0%A4%BF%E0%A4%95%E0%A5%8D%E0%A4%95," २०७९ फाल्गुण २९, सोमबार १३:२३:३६  ",नेवा: अनलाइन न्युज – ललेन्द्र शाक्य 
सेभियाया गोलकिपरयात समर्थकया आक्रमण,"युरोपा लिग नकआउट प्लेअफ अन्तर्गत सेभिया व पीएसभी आइन्डहोभन दथुया निगूगु लेग कासाय् सेभियाया गोलकिपर मराको डिमिट्रोभिचयात छम्ह समर्थकं आक्रमण याःगु दु  । पीएसभीं घरेलु मैदानय् जूगु निगूगु लेग २–० गोलअन्तरं त्याकूसां समग्रय् सेभियालिसे ३–२ गोलअन्तरं पराजित जुयाः पिहाँ वन । न्हापांगु लेगय् सेभिया ३–० गोलअन्तरं त्याःगु खः । निगूगु लेगय् निगू गोल याःसां नं पीएसभीया संकट टरेमजुल । ३१ दँया गोलकिपर डिमिट्रोेभिचयात छम्ह प्रशंसकं मैदानय् वनाः पञ्च बिल । सर्बियाली किपरं कुस्ती हे ल्वायेमाःगु खः । कासाया लिपांगु चरणय् जूगु घटनालिपा आक्रमणकारीयात लिपांगुखुसि स्टेवार्डपिन्सं नियन्त्रणय् काःगु खः । सर्वियन अन्तर्राष्ट्रिय कासामि डिमिट्रोभिचं फुटबलय् थुज्वःगु घटना बांलाः मजूगु कासालिपा दी एथ्लेटिकलिसे धाःगु दु । वं धाःगु दु, ‘फुटबलबय् थ्व खनेदूगु गुबलें बांलाः जुइमखु । थ्व जूगु मजुइमाःगु व आःनिसें, जिं आशा याये कि इमित बांलाःगु सजाय जुइ । वं ल्यूनेपाखें वयाः जितः घ्वात । व सायद लिच्वःयात कयाः तंम्ह्वःगु खः । वं जितः पञ्च बिइत्यन । जिं वयात ज्वनेत ताःलात व सेक्युरिटी वःबलय्तक पिया ।’",https://www.newaonlinenews.com//%E0%A4%B8%E0%A5%87%E0%A4%AD%E0%A4%BF%E0%A4%AF%E0%A4%BE%E0%A4%AF%E0%A4%BE-%E0%A4%97%E0%A5%8B%E0%A4%B2%E0%A4%95%E0%A4%BF%E0%A4%AA%E0%A4%B0%E0%A4%AF%E0%A4%BE%E0%A4%A4-%E0%A4%B8%E0%A4%AE%E0%A4%B0%E0%A5%8D%E0%A4%A5%E0%A4%95%E0%A4%AF%E0%A4%BE-%E0%A4%86%E0%A4%95%E0%A5%8D%E0%A4%B0%E0%A4%AE%E0%A4%A3," २०७९ फाल्गुण १२, शुक्रबार १२:३१:२५  ",नेवा: अनलाइन न्युज – ललेन्द्र शाक्य 
तनेत्यंगु कासा ल्यंकेत मिजं खो खो कासा,तनेत्यंगु अवस्थाय् थ्यंगु खो खो कासा संरक्षण यायेगु आज्जुं ख्वप नगरपालिकां थ्वहे फागुन ५ गते शुक्रवाःनिसें ९ गते मंगलवाःतक अन्तरनगर मिजं खो खो कासा ग्वसाः ग्वःगु दु । बुधवाः ग्वसाः ग्वःगु पत्रकार सम्मेलनय् ख्वप नगरपालिकाया नगर प्रमुख सुनिल प्रजापतिं नगरपालिकां कासा क्षेत्रयात प्राथमिककताय् तयाः थीथी विधाय् विद्यालयस्तरीय खेलकुद कासा ग्वसाः ग्वयाः वयाच्वनाागु जानकारी ब्यूगु दुु ।,https://www.newaonlinenews.com//%E0%A4%A4%E0%A4%A8%E0%A5%87%E0%A4%A4%E0%A5%8D%E0%A4%AF%E0%A4%82%E0%A4%97%E0%A5%81-%E0%A4%95%E0%A4%BE%E0%A4%B8%E0%A4%BE-%E0%A4%B2%E0%A5%8D%E0%A4%AF%E0%A4%82%E0%A4%95%E0%A5%87%E0%A4%A4-%E0%A4%AE%E0%A4%BF%E0%A4%9C%E0%A4%82-%E0%A4%96%E0%A5%8B-%E0%A4%96%E0%A5%8B-%E0%A4%95%E0%A4%BE%E0%A4%B8%E0%A4%BE," २०७९ फाल्गुण ४, बिहिबार १५:१५:४८  ",नेवा: अनलाइन न्युज – ललेन्द्र शाक्य 
जनसेवा स्पोर्टस् मीट थौं शुक्रवाः क्वचाइगु,किपू नगरपालिका ५ वडाय् च्वंगु जनसेवा स्कूलया जनसेवा स्पोर्टस् मीट थौं शुक्रवाः क्वचाइगु जूगु दु । फागुन ३ गतेनिसें न्ह्याःगु उगु स्पोर्टस् मीट थौं शुक्रवाः छगू विशेष ज्याझ्वः यासें क्वचायेकीगु जूगु दु । जनसेवा स्कूलया प्रधानाध्यापक देवराज महर्जनं बियादीगु जानकारी कथं थौं शुक्रवाः जुइगु समापन ज्याझ्वलय् किपू नगरपालिकाया उपप्रमुख शुभलक्ष्मी शाक्य सुनिता मूपाहाँ कथं उपस्थित जुइगु जूगु दु । उगु स्कूलया इसिडीनिसें झिंनिगू तगिंतकया विद्यार्थीपिन्त जनसेवा स्पोर्टस् मीट ज्याझ्वलय् दुथ्याकूगु खःसा थौं शुक्रवाः न्हिनय् निता इलय् स्कूल परिसरय् समापन ज्याझ्वः व सिरपाः लःल्हायेगु ज्याझ्वः जुइगु जानकारी प्रधानाध्यापक महर्जनं बियादीगु दु । ,https://www.newaonlinenews.com//%E0%A4%9C%E0%A4%A8%E0%A4%B8%E0%A5%87%E0%A4%B5%E0%A4%BE-%E0%A4%B8%E0%A5%8D%E0%A4%AA%E0%A5%8B%E0%A4%B0%E0%A5%8D%E0%A4%9F%E0%A4%B8%E0%A5%8D-%E0%A4%AE%E0%A5%80%E0%A4%9F-%E0%A4%A5%E0%A5%8C%E0%A4%82-%E0%A4%B6%E0%A5%81%E0%A4%95%E0%A5%8D%E0%A4%B0%E0%A4%B5%E0%A4%BE%E0%A4%83-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%87%E0%A4%97%E0%A5%81," २०७९ फाल्गुण ५, शुक्रबार १२:१०:३५  ",नेवा: अनलाइन न्युज – ललेन्द्र शाक्य 
अर्जेन्टिनां त्याकल विश्वकपया उपाधि,अर्जेन्टिनां ३६ दँ लिपा विश्वकप फुटबलया उपाधि त्याकूगु दु । कतारया लुसेल स्टेडियमय् जूगु रोमाञ्चक व नाटकीय कासाय्  फ्रान्स यात टाइब्रेकरय् ४–२ गोलअन्तरं बुकुसें अर्जेन्टिनां विश्वकप उपाधि ल्ह्वंगु खः । थ्वसिबें न्ह्यः सन् १९७८ व १९८६ या विश्वकप त्याकूगु अर्जेन्टिनाया थ्व स्वक्वःगु उपाधि खः व अर्जेन्टिनां ३६ दँ लिपा विश्वकप उपाधि ल्ह्वंगु खः । टाइब्रेकरय् न्हापांगु पेनाल्टी  फ्रान्स या केलियन एम्बाप्पें गोलय् परिणत याःगु खः । वधुंकाः अर्जेन्टिनाया लियोनल मेस्सीं गोल याःगु खः । तर  फ्रान्स या नितिं निगूगु पेनाल्टी थ्वाःम्ह किड्स्ले कोमानया प्रहार अर्जेन्टिनी किपरं पंगु खः । अर्जेन्टिनाया निगूगु पेनाल्टी पाउलो डिबालां गोलय् परिणत याःगु खः । २–१ गोलअन्तरं ल्यूने लाःगु  फ्रान्स या स्वंगूगु पेनाल्टी अउरेलियनं पोष्ट पिने प्रहार याःगु खः । अर्जेन्टिनाया नितिं स्वंगूगु पेनाल्टीइ लियोनार्दो पारडेसं गोल यासें टाइब्रेकरयात ३–१ य् थ्यंकल । फ्रान्सया प्यंगूगु पेनाल्टी राण्डानल कोलोमुनीं गोेल याःसां नं अर्जेन्टिनाया नितिं प्यंगूगु पेनाल्टीयात गोञ्जालो मोन्टेलं जाली थिइकल । थ्वसिबें न्ह्यः कासाय् अर्जेन्टिनां निक्वःतक काःगु अग्रता बचेयाये मफयाः कासा टाइब्रेकरय् थ्यंगु खः । ८ण् मिनेटतक अर्जेन्टिनां २–० या अग्रता काःगु खः । लियोनल मेस्सीं २३ औं मिनेटय् पेनाल्टीपाखें गोल यासें टिमयात अग्रता ब्यूगु खः । ३६ औं मिनेटय् डिमारियां अर्जेन्टिनाया अग्रता दोब्बर याःगु खः । न्हापांगु हाफय् निरस कासा प्रदर्शन याःगु फ्रान्स निगूगु हाफय् कासाय् लिहाँ वल । तर फ्रान्सं गोल यायेत ८० औं मिनेटतक पीमाल । ८० औं मिनेटय् पेनाल्टीइ गोल याःम्ह केलियन एम्बाप्पें उकिया ९० सेकेन्ड दुने मेगु गोल यानाः कासा बराबरी यात । निर्धारित ९० मिनेटय् निगुलिं टिमपाखें २–२ गोल जुइधुंकाः कासा अतिरिक्त इलय् वन । १०८ औं मिनेटय् मेस्सीं निगूगु गोल यानाः टिमयात हाकनं अग्रता बिल ।,https://www.newaonlinenews.com//%E0%A4%85%E0%A4%B0%E0%A5%8D%E0%A4%9C%E0%A5%87%E0%A4%A8%E0%A5%8D%E0%A4%9F%E0%A4%BF%E0%A4%A8%E0%A4%BE%E0%A4%82-%E0%A4%A4%E0%A5%8D%E0%A4%AF%E0%A4%BE%E0%A4%95%E0%A4%B2-%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A4%95%E0%A4%AA%E0%A4%AF%E0%A4%BE-%E0%A4%89%E0%A4%AA%E0%A4%BE%E0%A4%A7%E0%A4%BF," २०७९ पौष ४, सोमबार १५:१७:३२  ",नेवा: अनलाइन न्युज – ललेन्द्र शाक्य 
"एम्बाप्पेयात गोल्डेन बुट, मेस्सीयात गोल्डेन बल",कतार विश्वकपय् सर्वाधिक गोल याःम्ह कासामिया रुपं फ्रान्सया केलियन एम्बाप्पें गोल्डेन बुट सिरपाः काःगु दु । उपाधि विजेता अर्जेन्टिनी टिमया सुपरस्टार कासामि लियोनल मेस्सीयात विश्वया हे सर्वोत्कृष्ट कासामिया रुपं गोल्डेन बल सिरपाः ब्यूगु दु । दोहाय् च्वंगु लुसेल रंगशालाय् क्वचाःगु अतिकं रोमाञ्चक व नाटकीय कासाय् फ्रान्सयात पेनाल्टी सुटआउटय् बुकाः लियोनल मेस्सी प्रेरित अर्जेन्निां ३६ दँ लिपा विश्वकम उपाधि ल्ह्वंगु खः । फाइनलय् ह्याट्रिक गोल याःसां नं एम्बाप्पें फ्रान्सयात विश्वकप उपाधि बिइमफुत । व विश्वकप फाइनलय् ह्याट्रिक पूवंकूम्ह न्हापांम्ह कासामि जूगु दु ।  विश्वकपया ७ गू कासाय् ८ गोल याःमह पेरिस सेन्ट जर्मेइन पीएसजीया २३ दँया सुपरस्टार एम्बाप्पें न्हापांगुखुसि गोल्डेन बुट त्याकूगु खः । मेस्सी विश्वकपया हे उत्कृष्ट कासामि जूगु थ्व निक्वःगुखुसि खः । अर्जेन्टिना फाइनलय् बूगु सन् २०१४ या विश्वकपय् नं मेस्सी सर्वोत्कृष्ट कासामि जूगु खः । थुगु खुसि विश्वकपय् मेस्सीं फाइनलय् २ लिसें ७ गोल याःगु दुसा ३ असिस्ट याःगु दु । थ्वलिसें मेस्सीया विश्वकप युग समाप्त जूगु दु । वं अर्जेन्टिना फाइनलय् थ्यनेखतं हे फाइनल कासा थःगु विश्वकपय् लिपांगु जुइगु घोषणा याःगु खः । अर्जेन्टिनायात उपाधि बिइत फाइनलय् फ्रानसया पेनाल्टी पनाः निर्णायक प्रदर्शन याःम्ह इमिलियानो मार्टिनेजं विश्वकपया उत्कृष्ट गोलरक्षकया रुपं गोल्डेन ग्लभ्स त्याकूगु दु । ,https://www.newaonlinenews.com//%E0%A4%8F%E0%A4%AE%E0%A5%8D%E0%A4%AC%E0%A4%BE%E0%A4%AA%E0%A5%8D%E0%A4%AA%E0%A5%87%E0%A4%AF%E0%A4%BE%E0%A4%A4-%E0%A4%97%E0%A5%8B%E0%A4%B2%E0%A5%8D%E0%A4%A1%E0%A5%87%E0%A4%A8-%E0%A4%AC%E0%A5%81%E0%A4%9F-%E0%A4%AE%E0%A5%87%E0%A4%B8%E0%A5%8D%E0%A4%B8%E0%A5%80%E0%A4%AF%E0%A4%BE%E0%A4%A4-%E0%A4%97%E0%A5%8B%E0%A4%B2%E0%A5%8D%E0%A4%A1%E0%A5%87%E0%A4%A8-%E0%A4%AC%E0%A4%B2," २०७९ पौष ४, सोमबार १४:५१:२३  ",नेवा: अनलाइन न्युज – ललेन्द्र शाक्य 
किपुली अन्डर वडा १० स्तरीय बाल क्लब टेबुल टेनिस कासा क्वचाल,"किपू नगरपालिका १० वडाया चिथु बिहार त्वालय् च्वंगु सनस्टार क्लबया ग्वसालय् अन्डर वडा १० स्तरीय बाल क्लब टेबुल टेनिस कासा २०७९ आइतवाः क्वचाःगु दु । किपूया १० वडाया मुक्कं झिम्ह मचातसें ब्वति काःगु उगु कासा पुस ३० गते न्ह्याःगु खःसा माघ १ गते आइतवाः क्वचाःगु खः । कविन महर्जनया संयोजनय् जूगु उगु कासा १० वडाय् टेबुल टेनिस कासाया कासामिपिं उत्पादन यायेगु नितिं प्रोत्साहन कासाया रुपं  सनस्टार क्लबया ग्वसालय्  ग्वसाः ग्वःगु जानकारी संयोजक कविन महर्जनं बियादीगु दु । निन्हुयंकं जूगु उगु अन्डर वडा १० स्तरीय बाल क्लब टेबुल टेनिस कासा क्वचायेधुंकाः आइतवाः सिरपाः लःल्हायेगु ज्याझ्वलय् मूपाहाँ कथं किपू नगरपालिका १० वडाया वडाध्यक्ष नरेश महर्जन उपस्थित जुयादीगु खः ।  मूपाहाँ वडाध्यक्ष महर्जनं उगु अन्डर वडा १० स्तरीय बाल क्लब टेबुल टेनिस कासाय् न्हाप, ल्यू व लियांल्यू लाःपिं टेबुल टेनिस कासाया मचा कासामिपिन्त मेडल, ट्रफी लःल्हानाः खादां न्ययेकाः सम्मान यानादीगु खः ।  अथेहे, उगु ज्याझ्वलय् अन्डर वडा १० स्तरीय बाल क्लब टेबुल टेनिस कासाय् सहभागी सकलसित मतिनाया चिं नं लःल्हाःगु खः ।  अन्डर वडा १० स्तरीय बाल क्लब टेबुल टेनिस कासाय् अलिश महर्जन न्हाप, बोधिज्ञान शाक्य ल्यू व युश महर्जन व सक्षम महर्जन लियांल्यू लाःगु खः ।",https://www.newaonlinenews.com//%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80-%E0%A4%85%E0%A4%A8%E0%A5%8D%E0%A4%A1%E0%A4%B0-%E0%A4%B5%E0%A4%A1%E0%A4%BE-%E0%A5%A7%E0%A5%A6-%E0%A4%B8%E0%A5%8D%E0%A4%A4%E0%A4%B0%E0%A5%80%E0%A4%AF-%E0%A4%AC%E0%A4%BE%E0%A4%B2-%E0%A4%95%E0%A5%8D%E0%A4%B2%E0%A4%AC-%E0%A4%9F%E0%A5%87%E0%A4%AC%E0%A5%81%E0%A4%B2-%E0%A4%9F%E0%A5%87%E0%A4%A8%E0%A4%BF%E0%A4%B8-%E0%A4%95%E0%A4%BE%E0%A4%B8%E0%A4%BE-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2," २०७९ माघ २, सोमबार १३:१८:१३  ",नेवा: अनलाइन न्युज – ललेन्द्र शाक्य 
थौं राजकीय सम्मानया लिसें पेलेया अन्तिम संस्कार याइगु,विश्व फुटबलया लेजेण्ड ब्राजिलियन पेलेया राजकीय सम्मानया लिसें थौं मंगलवाः अन्तिम संस्कार याइगु जूगु दु । साओ पाउलोय् च्वंगु सान्तोस क्लबया रंगशालाय् तयातःगु पेलेया सीम्हयात श्रद्धाञ्जलि देछायेत द्वलंद्वः समर्थकपिनिगु भीड जूगु दु । अल्बर्ट आईन्स्टानइन अस्पतालं आतिशबाजीलिसें पेलेया सीम्हयात श्रद्धाञ्जलिया नितिं सान्तोस क्लबया भिला बिलमिरो रंगशाला थ्यंकूगु खः । पेलें निगू दशकसिबें अप्वः ईतक सान्तोस क्लबपाखे. हे ब्यवसायिक फुटबल म्हितूगु खः । सन् १९४० य् ट्रेस काराकोएसय् जन्म जूम्ह पेले सन् १९५६ स छेँजःलिसें सान्तोसय् च्वंवःगु खः । वं थःगु जीवनया आपालं ई सान्तोसय् हे फुकूगु दु ।,https://www.newaonlinenews.com//%E0%A4%A5%E0%A5%8C%E0%A4%82-%E0%A4%B0%E0%A4%BE%E0%A4%9C%E0%A4%95%E0%A5%80%E0%A4%AF-%E0%A4%B8%E0%A4%AE%E0%A5%8D%E0%A4%AE%E0%A4%BE%E0%A4%A8%E0%A4%AF%E0%A4%BE-%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%AA%E0%A5%87%E0%A4%B2%E0%A5%87%E0%A4%AF%E0%A4%BE-%E0%A4%85%E0%A4%A8%E0%A5%8D%E0%A4%A4%E0%A4%BF%E0%A4%AE-%E0%A4%B8%E0%A4%82%E0%A4%B8%E0%A5%8D%E0%A4%95%E0%A4%BE%E0%A4%B0-%E0%A4%AF%E0%A4%BE%E0%A4%87%E0%A4%97%E0%A5%81," २०७९ पौष १९, मंगलबार ११:०१:०६  ",नेवा: अनलाइन न्युज – ललेन्द्र शाक्य 
नेपाल टी–२० या स्पट फिक्सिङय प्यम्ह व्यवस्थापक हे दुथ्यात,"नेपाल टी–२० क्रिकेटय् स्पट फिक्सिङय् प्यम्ह फ्रेन्चाइज टिमया व्यवस्थापक हे दुथ्याःगु खनेदूगु दु । नेपाल प्रहरीया केन्द्रीय अनुसन्धान ब्यूरो (सीआईबी)या कथं फिक्सिङय् मुक्कं झिम्ह दुथ्याःगु खनेदु । गुकी प्यंगू टिम काठमाडौं नाइट्स, विराटनगर सुपर किंग्स, जनकपुर रोयल्स व फरबेष्ट युनाइटेडया व्यवस्थापक हे दुथ्याःगु खनेदूगु दु । फिक्सिङय् छम्ह नेपाःमि व छम्ह विदेशी यानाः निम्ह कासामि दुथ्याःगु सीआईबीया दाबी दु ।",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2-%E0%A4%9F%E0%A5%80%E2%80%93%E0%A5%A8%E0%A5%A6-%E0%A4%AF%E0%A4%BE-%E0%A4%B8%E0%A5%8D%E0%A4%AA%E0%A4%9F-%E0%A4%AB%E0%A4%BF%E0%A4%95%E0%A5%8D%E0%A4%B8%E0%A4%BF%E0%A4%99%E0%A4%AF-%E0%A4%AA%E0%A5%8D%E0%A4%AF%E0%A4%AE%E0%A5%8D%E0%A4%B9-%E0%A4%B5%E0%A5%8D%E0%A4%AF%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AA%E0%A4%95-%E0%A4%B9%E0%A5%87-%E0%A4%A6%E0%A5%81%E0%A4%A5%E0%A5%8D%E0%A4%AF%E0%A4%BE%E0%A4%A4," २०७९ माघ १०, मंगलबार १५:३०:१२  ",नेवा: अनलाइन न्युज – ललेन्द्र शाक्य 
पेलेया उसाँय् झन् स्यन,"ब्राजिलया महान फुटबलर पेलेया उसाँय् अवस्था झन् स्यनावंगु दु । अस्पतालं ८२ दँया पुलांम्ह सुपरस्टार फुटबलर पेलेया क्यान्सर तच्वः जुयावनाच्वंगु अवस्थाय् दूगु जानकारी ब्यूगु दु । स्वक्वःतक फिफा विश्वकप उपाधि त्याकूम्ह पेलेयात स्ववाः न्ह्यःनिसें अस्पतालय् तयाः वासः यानाच्वंगु दुु । पेलेया म्ह्याय् नं सामाजिक संजालपाखें थःपिनिगु क्रिसमस अस्पतालय् हे जुइगु जानकारी ब्यूगु दु । पेलेया वासः यानाच्वंगु अल्वर्ट आइन्स्टाइन अस्पतालं धाःगु दु, ‘पेलेया क्यान्सर ल्वय् झन् झन् तच्वः जुजुं वनाच्वंगु अवस्थाय् दु । पेलेया जलास्यँ (मिर्गौला) व नुगचः (मुटु)या विशेष ध्यान तयेमाःगु आवश्यकता दु ।’ सेप्टेम्बर २०२१ स पेलेया तःपुगु आरुपतिपाखें ट्युमर लिकाःगु खः । वधुंकाः थुखे पेलेया नियमित वासः जुजुं वयाच्वंगु दु ।  पेलेया म्ह्याय् केली नासिमेन्टों इन्स्टाग्रामय् च्वःगु दु, ‘जिमिसं छेँय् क्रिसमस न्यायेके मखनीगु जुल । जिमिसं चिकित्सकलिसे सल्लाह यानाः थन अस्पतालय् हे च्वनेगु निर्णय याना । छाय् धाःसा बाःयात अस्पतालय् हे च्वनेगु फाइदा दु ।’ साओ पाउलोया थ्व अस्पतालं पेले भर्ना जुइधुंकाः सासः नलीइ संक्रमण खनेदूगु व वासः जुयाच्वंगु जानकारी ब्यूगु खः । छुं ईलिपा पेलेया म्हगलय् केमोथेरापीं ज्या यायेगु त्वःतूगु धाःगु खः ।",https://www.newaonlinenews.com//%E0%A4%AA%E0%A5%87%E0%A4%B2%E0%A5%87%E0%A4%AF%E0%A4%BE-%E0%A4%89%E0%A4%B8%E0%A4%BE%E0%A4%81%E0%A4%AF%E0%A5%8D-%E0%A4%9D%E0%A4%A8%E0%A5%8D-%E0%A4%B8%E0%A5%8D%E0%A4%AF%E0%A4%A8," २०७९ पौष ७, बिहिबार १३:४७:३९  ",नेवा: अनलाइन न्युज – ललेन्द्र शाक्य 
फिफा विश्वकप : थौं शनिवाः लियांल्यूया नितिं क्रोएसिया व मोरोक्को म्हितीगु,कतारय् जुयाच्वंगु २२ क्वःगु फिफा विश्वकपय् थौं शनिवाः क्रोएसिया व मोरोक्कोदथुइ कासा जुइगु जूगु दु । सेमिफाइनलय् बूपिं उगु निगू राष्ट्रं स्वंगूगु थाय् अर्थात् लियांल्यूया नितिं थौं शनिवाः म्हितेत्यंगु खः । कासा थौं शनिवाः बहनी ८ः४५ ता इलय् खालिफा स्टेडियमय् जुइगु जूगु दु । क्रोएसिया सेमिफाइनलय् अर्जेन्टिनालिसे ३–० गोलअन्तरं बुइधुंकाः मोरोक्कोलिसे नापलाःगु खः । सेमिफाइनलय् मोरोक्को धाःसा फ्रान्सलिसे २–० गोलअन्तरं बूगु खः । थुगु निगुलिं टोलीया समूह चरणय् हे नापलाःगु खः । उगु कासा बराबरी यासें निगुलिं टिमं ल्याः इनाकाःगु खः । क्रोएसिया साविकया उपविजेता खःसा मोरोक्को न्हापांगुखुसि सेमिफाइनलतक थ्यंगु राष्ट्र खः ।,https://www.newaonlinenews.com//%E0%A4%AB%E0%A4%BF%E0%A4%AB%E0%A4%BE-%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A4%95%E0%A4%AA-%E0%A4%A5%E0%A5%8C%E0%A4%82-%E0%A4%B6%E0%A4%A8%E0%A4%BF%E0%A4%B5%E0%A4%BE%E0%A4%83-%E0%A4%B2%E0%A4%BF%E0%A4%AF%E0%A4%BE%E0%A4%82%E0%A4%B2%E0%A5%8D%E0%A4%AF%E0%A5%82%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%95%E0%A5%8D%E0%A4%B0%E0%A5%8B%E0%A4%8F%E0%A4%B8%E0%A4%BF%E0%A4%AF%E0%A4%BE-%E0%A4%B5-%E0%A4%AE%E0%A5%8B%E0%A4%B0%E0%A5%8B%E0%A4%95%E0%A5%8D%E0%A4%95%E0%A5%8B-%E0%A4%AE%E0%A5%8D%E0%A4%B9%E0%A4%BF%E0%A4%A4%E0%A5%80%E0%A4%97%E0%A5%81," २०७९ पौष २, शनिबार ०८:४१:१३  ",नेवा: अनलाइन न्युज – ललेन्द्र शाक्य 
कतार विश्वकप : फ्रान्स नं फाइनलय्,कतारय् जुयाच्वंगु फिफा विश्वकप फुटबलया उपाधिया नितिं साविक विजेता फ्रान्स प अर्जेन्टिनाया भिडन्त जुइगु जूगु दु । बुधवाः चान्हय् जूगु निगूगु सेमिफाइनल कासाय् मोरोक्कोयात २–० गोलअन्तरं बुकुसें फ्रान्सं फाइनलय् अर्जेन्टिनालिसे भिडन्त यायेगु पक्का याःगु खः । अर्जेन्टिना न्हापांगु सेमिफाइनल कासाय् क्रोएसियायात ३–० गोलअन्तरं बुकुसें उपाधि दाबेदार जुइत ताःलाःगु खः । आः निगू टोली उपाधिया नितिं आइतवाः लुसाइल आइकोनिक स्टेडियमय् आमनेसामने जुइगु जूगु दु ।  रसियाय् जूगु लिपांगु संस्करणया विजेता फ्रान्स उपाधि रक्षा यायेगु आज्जुइ दुसा अर्जेन्टिना स्वक्वःगुखुसि उपाधि त्याकेगु दाऊलय् दु ।,https://www.newaonlinenews.com//%E0%A4%95%E0%A4%A4%E0%A4%BE%E0%A4%B0-%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A4%95%E0%A4%AA-%E0%A4%AB%E0%A5%8D%E0%A4%B0%E0%A4%BE%E0%A4%A8%E0%A5%8D%E0%A4%B8-%E0%A4%A8%E0%A4%82-%E0%A4%AB%E0%A4%BE%E0%A4%87%E0%A4%A8%E0%A4%B2%E0%A4%AF%E0%A5%8D," २०७९ मङ्सिर २९, बिहिबार ११:१८:२५  ",नेवा: अनलाइन न्युज – ललेन्द्र शाक्य 
कतार विश्वकप : थौं आइतवाः उपाधिया नितिं अर्जेन्टिना व फ्रान्सया फाइनल कासा,"कतारय् जुयाच्वंगु फिफा विश्वकप फुटबलया उपाधिया नितिं थौं आइतवाः अर्जेन्टिना व फ्रान्स दथुइ भिडन्त जुइगु जूगु दु । अर्जेन्टिना व फ्रान्स न्हापांगुखुसि विश्वकपया फाइनल कासा म्हितेत्यंगु खः । अर्जेन्टिना न्हापांगु सेमिफाइनल कासाय् क्रोएसियायात ३-० गोलं व फ्रान्स निगूगु सेमिफाइनल कासाय् मोरोक्कोयात २-० गोलअन्तरं बुकाः फाइनलय् थ्यंगु खः । फ्रान्स विश्वकपया साविक विजेता टोली नं खः । अथेहे, विश्वकपय् च्यादँ लिपा फाइनल कासाय् थ्यंगु अर्जेन्टिना सन् १९८६ लिपा विश्वकपया उपाधि त्याकेगु सुरय् दु । ",https://www.newaonlinenews.com//%E0%A4%95%E0%A4%A4%E0%A4%BE%E0%A4%B0-%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A4%95%E0%A4%AA-%E0%A4%A5%E0%A5%8C%E0%A4%82-%E0%A4%86%E0%A4%87%E0%A4%A4%E0%A4%B5%E0%A4%BE%E0%A4%83-%E0%A4%89%E0%A4%AA%E0%A4%BE%E0%A4%A7%E0%A4%BF%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%85%E0%A4%B0%E0%A5%8D%E0%A4%9C%E0%A5%87%E0%A4%A8%E0%A5%8D%E0%A4%9F%E0%A4%BF%E0%A4%A8%E0%A4%BE-%E0%A4%B5-%E0%A4%AB%E0%A5%8D%E0%A4%B0%E0%A4%BE%E0%A4%A8%E0%A5%8D%E0%A4%B8%E0%A4%AF%E0%A4%BE-%E0%A4%AB%E0%A4%BE%E0%A4%87%E0%A4%A8%E0%A4%B2-%E0%A4%95%E0%A4%BE%E0%A4%B8%E0%A4%BE," २०७९ पौष ३, आइतबार १४:२६:४६  ",नेवा: अनलाइन न्युज – ललेन्द्र शाक्य 
