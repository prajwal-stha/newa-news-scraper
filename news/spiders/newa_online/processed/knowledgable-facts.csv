headline,final_news,url,date,author
थुज्वःपिं  मनूत ताःआयू म्वाइ,"वीडेनया विशेषज्ञपिसं २४ द“ ताःहाकःगु अध्ययन लिपा ल्याय्म्ह बलय् सुगठित म्ह दुपिं मिजंतय्गु आयू मेपिनिगु स्वयां अप्वः दइगु निष्कर्ष पिकाःगु दु । थुगु अध्ययनय् ज्या याःपिं मनूतय् निष्कर्ष दु कि सुगठित म्ह सुस्वास्थ्यया प्रतिक खः । उमिसं गुपिं ल्याय्म्हतय्गु मांसपेशीत तसकं बल्ला, उपिं कमजोर मांशपेसी दुपिं स्वयां यक्व म्वाइ । तर विशेषज्ञपिसं सुगठित म्ह दयेकेवं ताः आयू दइगु हे धकाः चाहिं मधाः ।  अध्ययनय् मांसपेशीत कमजोर जूपिं मनूत लिपा वनाः उच्च रक्तचाप व ल्ह्वंगु खनेदुगु खः, गुगु याकनं सीगुया हुनिं जुइफु । गुबले विशेषज्ञपिसं याकनं सीगुया हुनिं माल उमिसं दुग्यंक अध्ययन यात, उबले मांसपेशीतय्गु ताःआयूलिसे स्वापू दुगु खुलासा याःगु खः ।  थुगु अध्ययनय् ल्ह्वंपिं व गंसिपिं वयस्क मनूतय्गु दथुइ छगू हे कथंया लिच्वः वःगु दु । गुगु इलय् थ्व अध्ययन जुल, उकिया झ्वलय् २६,१४५ मिजंत सीगु खः । सीगुया दकलय् तःधंगु हुनिं दुर्घटनाय् लाःगु घाःपाः, आत्महत्या, क्यान्सर, नुगःया ल्वय् व हृदयाघात जूगु लूगु खःसा सीपिं मध्ये स्वब्वय् छब्व मनूत मेमेगु कारणं सीगु खः । गुकियात शोधकर्तापिसं अलग्ग हे तःगु दु ।  अध्ययनया सुरुइ मांसपेशीइ यक्व तागत दुपिं मनूतय्के नुगःया ल्वचं कइगु व थुकिं सीगु सम्भावना २५–३० प्रतिशत म्हो जूगु खनेदुगु खःसा आत्महत्या याःगु नं कम जक खनेदु । थ्व बाहेक उमिके मानसिक रोग नं ६५ प्रतिशत म्हो जक खनेदुगु खः । अध्ययनया हे झ्वलय् १५– १६ द“य् कमजोर मनूत ६० द“ न्ह्यः हे सीगु यक्व सम्भावना दुगु धाःगु दु । ",https://www.newaonlinenews.com//%E0%A4%A5%E0%A5%81%E0%A4%9C%E0%A5%8D%E0%A4%B5%E0%A4%83%E0%A4%AA%E0%A4%BF%E0%A4%82-%E0%A4%AE%E0%A4%A8%E0%A5%82%E0%A4%A4-%E0%A4%A4%E0%A4%BE%E0%A4%83%E0%A4%86%E0%A4%AF%E0%A5%82-%E0%A4%AE%E0%A5%8D%E0%A4%B5%E0%A4%BE%E0%A4%87,"February 24, 2020 11:05:43",नेवा: अनलाइन न्युज 
अप्वः मछालीगु नं ल्वय् खः,लज्या मिस्तय्गु तिसा खः धकाः धायेगु याः । तर तिसां नं मेमेगु तिसा ज्वलं थें पाय्छि मात्राय् दःसा बांलाइ उप्वः जुल धाःसा तिसा नं हिसि दइमखु । अथे हे यक्व मछालेगु लज्या चायेगु नं स्वास्थ्यया दृष्टिं उलि बांलाःगु खँ धाःसा मखु । थथे उप्वः मछालीपिं मनूत समाज व मनूतय् पुचःया दथुइ मिलय् जुयाः च्वने फइमखु । इपिं हुलय् मिलय् जुयाः च्वने फइमखु धकाः छगू ग्याःचिकु पहः मनं दुने निसें दयाच्वनी । थुगु हे कारणं यानाः यक्व मछालीपिं मनूत समाजय् मिलय् जुया च्वनेत थाकुइगु व इमित ‘सोसल एंग्जाइटी डिसअर्डर’ नांगु ल्वय् जुइफइगु खँ छगू अनुसन्धान पुचलं पितब्यूगु दु ।  मछालेगु मामलाय् मिसा जक मखु मिजंत नं उलि हे मछाःपिं दु । थ्व हे लज्ज्याया कारणं यक्व मनूत थासय् थ्यने मफयाच्वंगु नं दु । इलय् हे थज्याःगु ल्वय्यात कजय् कायेफत धाःसा यक्वसिया भिं नं जुइगु खनेदु । थ्व ल्य्यात गथे यानाः कजय् यायेगुलय् न्ह्यसः वयेफु । थुकियात निताजि ह्वलं प्रयोग यायेफु । तर थुगु ल्वय्यात गथे यानाः न्हसिकेगु धैगु छगू समस्या नं दु । थुकिया बारे अमेरिकाया नेशनल इन्ष्टिच्यूट अफ मेन्टल हेल्थया विशेषज्ञतय्सं थ्व ल्वय्या छुं लक्षणत न्ह्यथंगु  दु । ,https://www.newaonlinenews.com//%E0%A4%85%E0%A4%AA%E0%A5%8D%E0%A4%B5%E0%A4%83-%E0%A4%AE%E0%A4%9B%E0%A4%BE%E0%A4%B2%E0%A5%80%E0%A4%97%E0%A5%81-%E0%A4%A8%E0%A4%82-%E0%A4%B2%E0%A5%8D%E0%A4%B5%E0%A4%AF%E0%A5%8D-%E0%A4%96%E0%A4%83-0,"December 10, 2016",नेवा: अनलाइन न्युज 
मचापिन्त खोप छाय् बिइमाः ?,"थौंकन्हय् ब्वलनाच्वंगु महामारीइ यक्वसिनं न्यनाः वयाच्वंगु नां खः, खोप । खोपं प्रतिरक्षा प्रणाली बल्लाकी व खोपपाखें सम्भावित गुलिखे ल्वय् पाखें तापाक्क तयाबिइ । खासयानाः नकतिनि बूपिं मचातय्गु प्रतिरक्षा प्रणाली अतिकं कमजोर जुइ । उकिं इमित चिचीधंगु ल्वचं नं आपालं हे ख्यानाच्वनी । इमित जुइगु गुलिखे ल्वय् विरुद्ध खोप बिइगु याइ । थथे इलय् हे खोप बिइधुंकाः उपिं मचात सम्भावित ल्वय् पाखें तापाक्क च्वनेफइ । यदि इलय् हे इमित खोप मबिल धाःसा तच्वःगु ल्वय् जुइफूगु ग्याःचिकु ब्वलनी । दुःखया खँ, हलिंया बच्छिसिबें अप्वः मचात आःतकं नं खतरनाक ल्वय् पाखें सुरक्षा जुइगु खोप काये खनाच्वंगु मदुनि । यदि इलय् हे खोप कायेफूगु अवस्थाय् दँय् दसं १५ लखसिबें अप्वः नकतिनि बूपिं मचातय्त मृत्युपाखें बचेयायेफइगु खः । छाय् मचापिन्त खोप बिइमाःगु खः ? थुकिया मू प्यंगू हुनि दु । प्रतिरक्षा प्रणाली बल्लाकी : परिपक्क मनूतय्गु प्रतिरक्षा प्रणालीं मनूतय्त प्राकृतिक रुपं रोगव्याधीपाखें तापाक्क तइ । अय्सां मचातय्गु प्रतिरक्षा प्रणाली उलिं यक्व विकसित जुइमखु । उकिं गुलिखे ल्वचं मचातय्त अःपुक हे व याकनं थियाबिइ  खोपं इमिके थुज्वःगु जोखिम म्हो यानाबिइ । गुलिखे सम्भावित ल्वचं तापाकं तयाबिइ । प्राणघातक ल्वय् पाखें सुरक्षा : गुम्ह मचायात खोप बियातःगु मदु जुइ, इमित याकनं संक्रमण जुइगु जोखिम दइ । उकिं मचातय्गु नितिं खोप जरुरी जू । डिप्थेरिया, टिटनास इत्यादी ल्वचं तापाक्क तयेगु नितिं मचातय्त इलय् हे खोप बिइमाः । पायछिगु इलय् ल्वय् प्रतिरोधी क्षमता अप्वयेकी : खोप कायेधुंकाः म्हगः दुने एन्टिबडी विकास जुइत ई काइ । उकिं खोप काःगु छुं ईलिपा जक उकिया लिच्वः खनेदइ । थ्वहे हुनिं नकतिनि बूपिं मचातय्त पायछिगु इलय् हे खोप बिइमाः, गुकिं यानाः ल्वय् जुइन्ह्यः हे मचातय्गु म्हगलय् प्रतिरोधी क्षमता विकास जुइधुंकूगु जुइ । थ्व झीगु सामाजिक जिम्मेवारी :",https://www.newaonlinenews.com//%E0%A4%AE%E0%A4%9A%E0%A4%BE%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%96%E0%A5%8B%E0%A4%AA-%E0%A4%9B%E0%A4%BE%E0%A4%AF%E0%A5%8D-%E0%A4%AC%E0%A4%BF%E0%A4%87%E0%A4%AE%E0%A4%BE%E0%A4%83,"May 23, 2021 12:03:27",नेवा: अनलाइन न्युज 
"थुगु न्यागू लक्षण खनेदःसा सतर्क जुयादिसँ, ओमिक्रोनया संकेत खः","कोरोना भाइरसया डेल्टा भेरियन्ट संक्रमित ल्वगिपिंके उच्च ज्वरो वइगु, मदिक्क मुसु वइगु, छाती स्याइगु, साः ल्हाये थाकुइगु व अक्सिजनया मात्रा आकाझाकां म्हो जुइगु थेंजाःगु लक्षण खनेदूगु खः । तर ओमिक्रोनया छुं फरक लक्षण खनेदूगु दु । थ्व खः ओमिक्रोन संक्रमित जूगु न्यागू लक्षण : आपालं थाकेजूगु महसुस जुइगु : कोरोनाया न्हापांगु संस्करणत गथेकि, ओमिक्रोनं चरम थकान हयेफु । थकान व कम ऊर्जालिसें आपालं ई आराम यानाच्वने मन जुइगु जुइ । गुकिया हुनिं न्हिथं ज्या यायेत थाकुया वइ ।  अय्सां, थ्व ध्यान बिइत महत्वपूर्ण जू कि थ्व थकान मेमेगु हुनिं जुइफु । आपालं थाकेजूसा कोरोना जाँच यायेफइ । ककुइ ज्वनीगु : ओमिक्रोनपाखें संक्रमित ल्वगिपिन्त ककु स्याइगु पलेसा ककु ज्वंगुथें अनुभव जुयाच्वंगु दु । गुगु असामान्य जू । ककु स्याइगु व ज्वनीगु समस्या आपालं समान जुइफु । ककुया च्वकाय् हिइसे च्वनीगु वा छुं जूगुथें महसुस जुइ सा ककु स्याःगु स्यानातुं च्वनी । हल्का ज्वरो : ज्वरो कोभिड १९ या सामान्य लक्षणतमध्ये छगू खः । कोरोनाया न्हापांगु संस्करणय् हल्कानिसें उच्च ज्वरोतकया लक्षणत खनेदूगु खः । चिकित्सकया कथं ओमिक्रोनया ल्वगिपिन्त हल्का ज्वरो वःगु दु, गुगु थः हे लनावनी । दक्षिण अफ्रिकी स्वास्थ्य विभागं ओमिक्रोनं लक्षणय् निगू न्हूगु सुविधात थप जूगु दु, बहनी चःति व म्हगः स्याइगु । बहनी चःति वइगु : ओमिक्रोन संक्रमित जूसा बहनी चःति थुलि अप्वः वइ कि छि ख्वाउँगु थासय् द्यंसां नं छिगु लँ वा लासायात प्याकाबिइ । सुख्खा मुसु : ओमिक्रोनया ल्वगिपिन्त नं सुख्खा मुसु वइ । थ्व छगू लक्षण खः, गुगु आःतक कोरोनाया फुक्क स्ट्रेनतय्के खनेदूगु दु । सामान्यतयाः थ्व सुख्खा मुखु ककु स्याःगुलिसें वइ । आःतक उपलब्ध तथ्यांक कथं ओमिक्रोनय् हल्का लक्षण जक खनेदूगु दु । कोरोनाया न्हापांगु संस्करणय् खनेमदूगु ओमिक्रोन भेरियन्टय् छुं लक्षणत थप खनेदूगु दु । थ्व न्हूगु भेरियन्टय् गथेकि, ल्वगिपिन्सं नसाया स्वाद वा गन्ध गुमेयाइमखु, न त न्हाय् बन्द जूगु वा जूगुथें जाःगु लक्षणत महसुस यानाच्वंगु दइ ।",https://www.newaonlinenews.com//%E0%A4%A5%E0%A5%81%E0%A4%97%E0%A5%81-%E0%A4%A8%E0%A5%8D%E0%A4%AF%E0%A4%BE%E0%A4%97%E0%A5%82-%E0%A4%B2%E0%A4%95%E0%A5%8D%E0%A4%B7%E0%A4%A3-%E0%A4%96%E0%A4%A8%E0%A5%87%E0%A4%A6%E0%A4%83%E0%A4%B8%E0%A4%BE-%E0%A4%B8%E0%A4%A4%E0%A4%B0%E0%A5%8D%E0%A4%95-%E0%A4%9C%E0%A5%81%E0%A4%AF%E0%A4%BE%E0%A4%A6%E0%A4%BF%E0%A4%B8%E0%A4%81-%E0%A4%93%E0%A4%AE%E0%A4%BF%E0%A4%95%E0%A5%8D%E0%A4%B0%E0%A5%8B%E0%A4%A8%E0%A4%AF%E0%A4%BE-%E0%A4%B8%E0%A4%82%E0%A4%95%E0%A5%87%E0%A4%A4-%E0%A4%96%E0%A4%83,"February 19, 2022 15:17:29",नेवा: अनलाइन न्युज 
स्याः मचायेकीगु वासलं ज्या मयात धाःसा छुं याय्गु ?,"सामान्य जीवनय् तःधंगु–चीधंगु घटना वा दुर्घटनात जुया च्वनीगु सामान्य खँ खः । थुज्वःगु हे कथंया छगू दुर्घटना खः गुगुं नं कथंया घाः लाइगु । गुबलें गुबलें घाःया स्याःचाः तसकं अप्वः हे जुइ । थथे जुइबलय् अप्वःसिनं आराम जुइला धकाः स्याः मचाइगु वासः (पेनकिलर) नयेगु याइ । तर थथे स्याः मचाइगु वासः नयाः नं गुलिं स्याःचाःत क्वमलायेफु । यदि छितः नं थ्व समस्या दु, घाः जुयाच्वन, अले स्याःचाः व मना वयाच्वन धाःसा निर्गुंडीया उपयोग यानादिसँ । थुकिया मा विशेषतः तांन्वःगु थासय् यक्व दइ । आयुर्वेदय् धयातःगु दु ः– सिन्दुकः स्मृति दस्तिक कषायः कटुकोलघु । केश्योनेत्र हितोहन्ति शूल शोथाम मारुतान् । कृमि कुष्टारुचि श्लेष्व्रणन्नीला हितद्विधा ।। सिंदुरवारदलं जन्तुवात श्लेष्म हरं लघु । थुगु माया नस्वाः तसकं छाः । थुकिया दकलय् अप्वः उपयोग मनावःगु लंकेत याइगु खः । न्ह्याथें जाःगु मनावःगुयात तापाकेगु निंतिं छुं उपायत थुकथं दु ः १.     निर्गुंडीया हःयात लखय् दायेकादिसँ । उकिं हा वयेवं थलय् जालि तयादिसँ । निकू चिचीकूगु कापः लखय् प्याकाः तिसियादिसँ । तगिं तगिं यानाः छगू धुंकाः मेगू जालिया द्यःने तयाः क्वाकादिसँ । मना वयाच्वंगु वा स्याःगु थासय् तयाः सेकय् यानादिसँ । घाः जूगु, मर्कय् जूगु, जोर्नीत स्याःगु, जँ स्याःगु व ग्याँसया हुनिं जुइगु स्याःचाः तुरुन्त क्वलाइ । कफ, ज्वर व स्येँ मनावःगु लंकेत निगु तःधंगु चम्चां निर्गुंडीया हःया रस व २ ग्राम निनातःगु पिपी ल्वाकछ्यानाः न्हिं निक्वः सुथय् बहनी त्वनादिसँ । हलय् घ्यः तयाः क्वाकाः जन्हुफातय् वा छातीइ चिनादिल धाःसां आराम जुइ । ",https://www.newaonlinenews.com//%E0%A4%B8%E0%A5%8D%E0%A4%AF%E0%A4%BE%E0%A4%83-%E0%A4%AE%E0%A4%9A%E0%A4%BE%E0%A4%AF%E0%A5%87%E0%A4%95%E0%A5%80%E0%A4%97%E0%A5%81-%E0%A4%B5%E0%A4%BE%E0%A4%B8%E0%A4%B2%E0%A4%82-%E0%A4%9C%E0%A5%8D%E0%A4%AF%E0%A4%BE-%E0%A4%AE%E0%A4%AF%E0%A4%BE%E0%A4%A4-%E0%A4%A7%E0%A4%BE%E0%A4%83%E0%A4%B8%E0%A4%BE-%E0%A4%9B%E0%A5%81%E0%A4%82-%E0%A4%AF%E0%A4%BE%E0%A4%AF%E0%A5%8D%E0%A4%97%E0%A5%81,"February 14, 2017",नेवा: अनलाइन न्युज 
क्वाःगु च्या त्वनकि ककुइ क्यान्सर जुइगु अप्वः खतरा,"झी सकलसिनं क्यान्सरपाखें तापाक्क च्वनेत सामान्य आधारभूत कुतः यानाः वयाच्वनागु दु । धुम्रपान मयायेगु व थुकिं तापाक्क च्वनेगु, क्यान्सर जोखिम अप्वयेकीगु तत्व गथेकि ह्याउँगु ला मनयेगु, एच.पि.भि. विरुद्धया भ्याक्सिन कायेगु व प्रदुषित फय् पाखें तापाक्क च्वनेगु लिसें प्रदुषण म्हो यायेगुथें जाःगु क्रियाकलापत यानाः वयाच्वनागु दु । तर, छुं छुं बस्तुत थुज्वःगु दु गुकिं क्यान्सरया जोखिम अप्वयेकी । गुकियात झीसं ध्यान हे बिइमखु । सन् २०१८ य् द नेशनल क्यान्सर इन्ष्टिच्युटं यु.एस.य् १७ लख मनूत क्यान्सर पीडित जूगु अनुमान याःगु खः । उपिं मनूतय्गु ल्याः अनया मुक्कं जनसंख्याया ३८ प्रतिशत जूगु दु । अन उज्वःगु चिजया वर्णन याःगु दु, गुगु सामान्य जू तर न्हियान्हिथं क्यान्सरया जोखिम अप्वयेकाच्वंगु दु । च्या त्वनेगु तनावया सामनाया नितिं स्वस्थ कथं कयातःगु दु व वाउँगु च्यापाखें क्यान्सरया जोखिम म्हो याइ । तर, दकले न्हापां क्वाःगु च्याया कपयात ख्वाउँके माः । अतिकं क्वाःगु च्या त्वनेबलय् ककुया क्यान्सर जुइगु खतरा अप्वइगु सन् २०१८ य् चीनं अध्ययन याःगु खः ।",https://www.newaonlinenews.com//%E0%A4%95%E0%A5%8D%E0%A4%B5%E0%A4%BE%E0%A4%83%E0%A4%97%E0%A5%81-%E0%A4%9A%E0%A5%8D%E0%A4%AF%E0%A4%BE-%E0%A4%A4%E0%A5%8D%E0%A4%B5%E0%A4%A8%E0%A4%95%E0%A4%BF-%E0%A4%95%E0%A4%95%E0%A5%81%E0%A4%87-%E0%A4%95%E0%A5%8D%E0%A4%AF%E0%A4%BE%E0%A4%A8%E0%A5%8D%E0%A4%B8%E0%A4%B0-%E0%A4%9C%E0%A5%81%E0%A4%87%E0%A4%97%E0%A5%81-%E0%A4%85%E0%A4%AA%E0%A5%8D%E0%A4%B5%E0%A4%83-%E0%A4%96%E0%A4%A4%E0%A4%B0%E0%A4%BE,"March 3, 2021, Wednesday 17:00:44",नेवा: अनलाइन न्युज 
सक्रिय जीवनय् भतिचा अय्ला,छगू अनुसन्धान पुचलं मनूत स्वस्थ व सक्रिय जुयाच्वनेत भतिचा अय्लाः नं नसात्वंसाया धलखय् लाकेगु बांलाइ धकाः प्रतिवेदन पिकाःगुदु । नापं ठीक्क मात्राय् अय्लाः त्वनिपिनिगु आयु नं ताहाः जुइगुखं उगु अनुसन्धानय् क्यनतातःगुदु । नुगःचु सम्बन्धि छगू युरोपियन अनुसन्धान पुचलं याःगु अध्ययन कथं मात्रामिलय् जुइक भति भति अय्लाः नं त्वनेगु यात धाःसा नुगःचु सम्बन्धी ल्वये नं मजूइगु धाःगु दु । डेनमार्कया छगूअनुसन्धान पुचलं सक्रिय जीवन न्ह्याका च्वंपिन्त नुगःचु सम्बन्धिल्वचं वइगुसंभावना कम जुइगु व नापं मात्रा मिलय् जुइक भति भति अय्लाः नं त्वनीपिन्तला थज्याःगु ल्वचं काइगु सम्भावना झन म्ह्वः जक जुइगु खं पिथंगु दु ।अय्लाः यात बांमलाःगु धकाः जक खं पिहां वायच्वंगुबलय् थुगु पुचलं अय्लाः? सम्बन्धी सकारात्मक खं्र नं दुगु प्रतिवेदन पितब्यूगु दु । मेखे इंग्ल्याण्डया स्वास्थ्य कःमिपि.सं धाःसा मनूतय्त अय्लाः त्वनेत उक्सय् याये मज्यूगु व अय्लाखं यक्व हे हानी यायेफूगु खं पिथंगु दु ।,https://www.newaonlinenews.com//%E0%A4%B8%E0%A4%95%E0%A5%8D%E0%A4%B0%E0%A4%BF%E0%A4%AF-%E0%A4%9C%E0%A5%80%E0%A4%B5%E0%A4%A8%E0%A4%AF%E0%A5%8D-%E0%A4%AD%E0%A4%A4%E0%A4%BF%E0%A4%9A%E0%A4%BE-%E0%A4%85%E0%A4%AF%E0%A5%8D%E0%A4%B2%E0%A4%BE,"February 2, 2017",नेवा: अनलाइन न्युज 
रामशेखर नकःमि थीथी पक्ष,"लेखन निर्देशन एक्सपोर्ट इम्पोर्ट (ने.सं. १०७६) परिवर्तन       (वि.सं. २०१५) कलाकार महान (ने.सं. १०७९) जलन्धर       (पौराणिक नाटक, ने.सं. १०८६) हाछिउँ मैंचिया ब्याहा (ने.सं. १०८७) बा¥ह बजे      (ने.सं. १०९२) बःजुया लिलाम  (ने.सं. १०९५) स्वर्ग नर्क       (ने.सं. १०९५) खा हाल        (ने.सं. १०९७) तन्त्र ट्याब्लेट   (ने.सं. १०९७) वल वल        (ने.सं. १०९९) प्वाः            (ने.सं. ११०१) पुनकुमार न्हिसुतु (वि.सं. २०३८) भजगोविन्द      (वि.सं. ११०६) खुँयात ज्वंज्वं    (ने.सं. ११०७) वाचिंगःथाय् थुलु (ने.सं. ११०८) जुजु धौया महिमा (ने.सं. १११३) म्वायसे जि नं वयेत्यल (ने.सं. १११३) नकतिनीयापिनि लभस्टोरी (ने.सं. १११४) तन्त्र ट्याब्लेट जिमि अजि खेल खत्तम रानीपूखु खुँ मन्त्रीयाःगु ख्वबिवःगु फोटो अस्पतालया जा टुरिस्ट गाईड थौं मन्त्री वइगु जन गणना मिसा सम्बत यःबा जित नं का वा आंया क्वात लाटा साहित्यिक कृति मोहनी (म्ये मुना) सोतिप्वाँय् (बाखं मुना, ने.सं. १०८४) नसंफाःगु चा (उपन्यास, ने.सं. १०९३) सिमात फफस्वः (बाखं मुना, ने.सं. १०९५) धिन्ताल्ल (ख्याल मुना, ने.सं. १०९९) संकिपा पःखाः (लेखन व अभिनय)  न्हिंसुतु (लेखन व निर्देशन) झोकमनिम्ह (लेखन व निर्देशन) चकना (लेखन व निर्देशन) १५ गते (टेलिफिल्म, अभिनय) लक्ष्मी (टेलिफिल्म, अभिनय) यांमिखा (नेवाः संकिपा, अभिनय) दलन (टेलिफिल्म, अभिनय) लोभीपापी (नेपाली फिल्म, अभिनय) राजमति (नेवाः संकिपा, अभिनय) वीर गणेशमान (नेपाली फिल्म, अभिनय) अभिनय दकले न्हापां वि.सं. २०११ सालय् नेपाली नाटक “समाज सुधार”य् अभिनय, अनंलि वि.सं २०१२ सालय् “साहसी महिला” नाटकय् अभिनय । अथेहेतुं वि.सं. २०१४ सालय् “समाज” निसें थम्हेसिनं च्वयादीगु आपालं ख्यालः व प्याखँनय् नं अभिनय यानादीगु दु ।  हना सिरपा श्रेष्ठ सिरपा गंकी बसुुन्धरा सिरपा भैरब प्रतिभा पुरस्कार सर्वनाम पुरस्कार नेवाः हना सिरपा युद्धप्रसाद मिश्र पुरस्कार पेज थ्री पिपुल्स च्वइस लाईफ  टाइम अचिभमेंट अवार्ड नेवाः जागरण संकिपामि हना धौभडेल फाउडेशन हना विराट नेपाल भाषा साहित्य सम्मेलन, नेपाल भाषा साहित्य तःमुंज्या, नेपाल साहित्य मन्दिरया नापनापं थीथी संघ संस्थापाखें हना अभिनन्दन ललितपुर कला संस्कृति प्रतिष्ठानपाखें अभिनन्दन नेवाः जागरण मचंया संजोजनय् हना ज्याझ्वः",https://www.newaonlinenews.com//%E0%A4%B0%E0%A4%BE%E0%A4%AE%E0%A4%B6%E0%A5%87%E0%A4%96%E0%A4%B0-%E0%A4%A8%E0%A4%95%E0%A4%83%E0%A4%AE%E0%A4%BF-%E0%A4%A5%E0%A5%80%E0%A4%A5%E0%A5%80-%E0%A4%AA%E0%A4%95%E0%A5%8D%E0%A4%B7,"March 1, 2017",नेवा: अनलाइन न्युज 
नेपाल लिपि नेपाःया नितिं गौरवया प्रतिक ,"– प्रेमशान्ति तुलाधर – चीन स“य्भाय् खलःया न्यागू लिपिवद्ध दसि दुगु भाय् मध्ये नेपालभाषा नं छगू  खः । नेपाल लिपि नेपालभाषाया नितिं जक गौरवया बिषय मजुसे नेपाःया नितिं हे गौरवया प्रतिक जूगु दु । नेपाः देशं संयुक्त राष्ट्र संघया दुजः जुइत इनाप पौ ब्यूबलय् देया थःगु लिपि कथं रञ्जना लिपियात प्रस्तुत याःगु खः । थौंया परिस्थिातिइ नेपालभाषा मूलतः देवनागरी लिपिं जक च्वयेगु याःसां प्राचिन इलय् थ्व भाय्यात मेमेगु लिपि नं च्वयेगु जूगु दु । प्राचिनकालं निसें हे नेवाःतय्सं थःपिनिगु न्ह्यागु ज्याख“यात नं लिपिवद्ध यानाः वयाच्वंगु खनेदु, चाहे कर्मकाण्डया ज्याय् जुइमा, चाहे वासःतासः ज्योतिषी आदिया ज्याय् जुइमा । थथे नेपालभाषां प्राचिनकालय् च्वज्याय् छ्यःगु लिपि ः गोलमोल, लित्तुमोल पाचुमोल, क्वंमोल,  हिंमोल, कुंमोल, रञ्जना, भुजिंमोल व प्रचलित लिपि खः । तर थथे तःगु कथंया लिपिया प्रयोग जूसां विशेष अभिलेख ग्रन्थ च्वज्याय् प्रचलित, भुजिंमोल व रञ्जना लिपि हे छ्यलेगु जूगु दु । लिपि विकासया भ्mवलय् झी पूर्वज लिपिकारतय्सं निता ख“ क्वातुक ज्वंगु सी दु –१) व्यवहारय् छ्यले छिंगु, स्पष्टगु, च्वये ब्वने अःपुगु, २) थःपिनिगु जातिय कला शिल्पया पहिचान जूइगु कलापूर्ण शैलीयागु । थ्व हे कारणं प्राचीन इलय् नेपाःगालय् ब्यवहारय् छ्यलेत छिंगु अःपुगु भुजिंमोल व नेपाल लिपिया ब्यापक प्रचलन जूगु दुसा, स्वये हे यइपुसे च्वंगु कलां छाय्प्यूगु रञ्जना लिपिइ धाःसा नेपाल व नेपालं पिने नं मांगलिक ज्याख“य् थाय् कयाः थातं च्वने फयावं  च्वंगु दु । तर प्राचिन अभिलेखय् नेपालभाषा, नेपाल संवत् धकाः न्ह्यथनातःथें नेपाल लिपि वा रञ्जना लिपि आदिया नां न्ह्थनातःगु उलि खनेमदु । गोपालराज वंशावलीया २२ (क) पतिइ, श्री भूमिगुप्तया पतिइ नेपालय् गोलनाम अक्षर प्रवत्र्तते धकाः च्वयातःगु व ये“या जुजु कविन्द्र जयप्रताप मल्लया हनुमानध्वाखा लाय्कू जःधुंया ने.संं. ७७४ या अभिलेखय् दकलय् न्हापां गोलमोल आखर धकाः न्ह्यथनातःगु छुं भचा खनेदु । नेपालभाषाया लिपिया विकासक्रम बारे लिपि विशेषज्ञपिनिगु बिचाः धाःसा छुं भचाः पाःगु खनेदु । प्रसिद्ध लिपि विशेषज्ञ शंकरमान राजवंशीया धापूकथं लिच्छवि लिपिया लिउ प्राचीन नेवाः लिपि लूगु खः । प्राचिन नेपाल लिपिं हे भुजिंमोल, कुंमोल, पाचुमोल लिपि छसिकथं विकास जुजुं वःगु खः । तर इतिहासकार डिल्लीरमण रेग्मी, लिपि विशेषज्ञ हेमराज शाक्यपिंसं धाःसा उत्तर लिच्छवि लिपिया लिउ गोलमोल, भुजिंमोल, जुया तिनि रञ्जना व नेपाल लिपि लूगु ख“ न्ह्यथनादीगु दु । अथे हे गुलि गुलिस्यां कुटिल लिपिया स्वंगू कचा मध्ये नेपाल लिपि नं छगू खः (पाठक, ई.सं. १९६९ः७६–८१) व थ्व छसि कथं रञ्जना, भुजिंमोल, व प्रचलित जुयाः पिदंगु खः धयातःगु दु । प्रो.मोहनराज शर्माया धापू कथं थुपिं फुक्क छगू हे लिपि खः । आखः च्वइबलय् थुमिगु छ्यं (मोल) विभिन्न कथं तइगु जूगुलिं जक थुमिगु थीथी नां जूगु खः । वास्तवय् नेपाल लिपिया बांलाक अध्ययन यायेबलय् नेपाल लिपि दुने लाःगु थीथी लिपिया नां छुनातःगु प्रचलित, रञ्जना, भुजिंमोल आदि आखःया छ्यंया आकार व बान्की जक पाःगु खनेदु । उकिं थुपिं थीथी लिपि मखुसे छगू हे लिपिया थीथी शैली खः । (स्थापित,ने.सं.१११८ ः १४–१५) नेपाःया लिपिया इतिहासय् दकलय् न्हापां लिपिया प्रयोग दकलय् न्हापां लिपिया प्रयोग जूगु अभिलेख इ.पू.२५५या पिप्लिहवाया स्तम्भाभिलेख खः । थ्व ब्राम्ही लिपिं च्वयातःगु दु । थौंया देवनागरी लिपि, नेपाल लिपि आदि फुक्कं लिपिया हे कचामचा खः । इतिहासकार धनवज्रजुं सम्पादन यानादिगु सफुतिइ दुथ्याःगु १९० गू  अभिलेख मध्ये ५३ गू अभिलेख गुप्ता लिपिं च्वयातःगु दुसा १३७ गू अभिलेख कुटिला लिपिं च्वयातःगु खः । थ्व हे कुटिला लिपिया छगू कचाया रुपय् नेपाल लिपि पिदन । थौं नेपालय् थ्व हे नेपाल लिपि विकास जुयाः थ्वयात छ्यलीगु शैली कथं विभिन्न नां गथे भुजिंमोल, लित्तुमोल, गोलमोल आदि जूवन । थुपिं लिपि मध्ये नेपालभाषाय् दकलय् अप्वः छ्यःगु लिपि प्रचलित नेपाल लिपि खःसा अनं लिपा भुजिमोल व रञ्जना लिपि खः । प्रचलित नेपाल लिपियात नेपाल लिपि जक नं धायेगु याः । अथे हे नेपाल लिपियात नेवाःआखः नं धायेगु चलन दु । थ्व लिपिं च्वयातःगु दकलय् पुलांगु दसु ने.सं. २८ सालया लंकावतार खः । थ्व बाहेक मेमेगु लिपि उस्त छ्यःगु मदु । नेपालय् नेपाः लिपिया विकास तथा प्रचार यायेगुलिइ बौद्ध अध्ययन संस्थानय् आक्रमण जुसेंलि अनया बौद्ध विद्वानत थःपिनिगु प्राचिन बौद्ध धर्मया थीथी ग्रन्थ ज्वनाः थुखें उखें बिस्युंवनेगु जुल । थथे हे बिस्युवनेगु भ्mवलय् गुलिं नेपालय् नं वल । लिच्वःकथं थुमिगु पाखें नेपाल लिपिं च्वयातःगु सपूm आपालं नेपालय् नं दुहांवल । आधुनिक नेपालय् नं नेपाल लिपिया प्रचार प्रसार तथा संरक्षण सम्वद्र्धनया ज्याय् न्हापां न्ह्यचिउपिं बौद्ध पण्डितत खः –सिद्धिहर्ष, पूर्णहर्ष, मित्रानन्द आदि । वय्कःपिं पाखें हे सिल्भा लेभि थें ज्याःपिं इतिहासकारपिं नयनराज पाण्डे, बाबुराम आचार्यपिंत नेपाःया इतिहास निमार्ण यायेगु ज्याय् आपालं ग्वाहाली थ्वय्कःपिं पाखें हे चूलागु दु । थौं नं नेपाल लिपिया वर्णमाला आदि दयेकाः थुकियात जनमानसय् प्रचारप्रसार यायेगु ज्याय् सक्रिय रुपं न्ह्यचिलादीम्ह हेमराज शाक्य नं छम्ह बौद्ध विद्वान हे खः ।",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2-%E0%A4%B2%E0%A4%BF%E0%A4%AA%E0%A4%BF-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%97%E0%A5%8C%E0%A4%B0%E0%A4%B5%E0%A4%AF%E0%A4%BE-%E0%A4%AA%E0%A5%8D%E0%A4%B0%E0%A4%A4%E0%A4%BF%E0%A4%95,"April 2, 2017, Saturday 12:20:50",नेवा: अनलाइन न्युज 
नेपालय् दकलय् न्हापां - १ ,"सूर्यवंशी जुजु – भूमि वर्मा किरातवंशी जुजु – यलम्बर लिच्छवीवंशया जुजु – जयदेव सोमवंशी जुजु – निमिष मल्लवंशी जुजु – अरिदेव मल्ल ठकुरी वंशी जुजु – भाष्करदेव आभिरवंशी जुजु – वरसिंह शाह उपाधि काःम्ह जुजु – कुलमण्डन शाह मूलकाजी – कालु पाण्डे प्रधानमन्त्री – भीमसेन थापा (गनं गनं माथवरसिंह थापा) राणा प्रधानमन्त्री – श्री ३ जंगबहादुर राणा बेलायत चाःह्यूम्ह न्हापांम्ह प्रधानमन्त्री – जङ्गबहादुृर राणा फ्रान्स चाःह्यूम्ह न्हापांम्ह प्रधानमन्त्री – जङ्गबहादुृर राणा मेट्रिक पासयाःम्ह राणा प्रधानमन्त्री – चन्द्र शम्शेर सर्वसाधारणपाखें प्रधानमन्त्री – मातृकाप्रसाद कोइराला निर्वाचित प्रधानमन्त्री – विश्वेश्वरप्रसाद कोइराला शहिद – लखन थापा अभिलेख तःम्ह जुजु – मानदेव नायवी न्ह्याकूम्ह – राजमाता राजेन्द्रलक्ष्मी न्हापांम्ह जुजु – धर्माकर (गनं गनं भुक्तमान च्वयातःगु) बैंक – नेपाल बैंक लिमिटेड (वि.सं. १९९४ कार्तिक ३० गते नीस्वंगु) विश्व भ्रमण याःम्ह – केशर शम्शेर जबरा मिसाम्ह मन्त्री – द्वारिकादेवी ठकुरानी राजसभा स्थायी समितिया सभापति – डा. के.आई.सिंह न्यायाधिवक्ता – कालिप्रसाद निर्वाचन आयुक्त – सुरेन्द्र बहादुर बस्नेत प्रधान न्यायालयया प्रधान न्यायाधिश – हरि प्रसाद प्रधान राष्ट्र बैंकया गभर्नर – हिमालय शम्शेर जबरा सगरमाथा आरोहण – तेन्जिङ्ग नोर्गे शेर्पा व एडमण्ड हिलारी (सन् १९५३ मे २९ स) महालेखा परीक्षक – चन्द्रबहादुर थापा पब्लिक सर्भिस कमिशनया सभापति – सरदार नरेन्द्रसिंह प्रधान लोकसेवा आयोगया अध्यक्ष – अनिरुद्ध प्रसाद सिंह प्रहरी महानिरीक्षक – नरशमशेर जबरा सेनापति – विराज थापा प्रधान सेनापति – कालु पाण्डे महेन्द्र संस्कृत विश्वविद्यालयया उपकुलपति – डा. हरिदेव मिश्र त्रिभुवन विश्वविद्यालयया उपकुलपति – सुवर्ण शम्शेर जबरा मदन पुरस्कार कयादीपिं – सत्यमोहन जोशी, चित्तरञ्जन नेपाली व बलराम जोशी",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AF%E0%A5%8D-%E0%A4%A6%E0%A4%95%E0%A4%B2%E0%A4%AF%E0%A5%8D-%E0%A4%A8%E0%A5%8D%E0%A4%B9%E0%A4%BE%E0%A4%AA%E0%A4%BE%E0%A4%82-%E0%A5%A7,"March 5, 2015, Friday 15:08:50",नेवा: अनलाइन न्युज 
 कवि योगवीरसिंह,नेपालभाषा जिर्ण जूगु अल्सि मचासे भिंकेनु । भारतिय शास्त्र भवनं मान थ्वइत बीकेनु । (योगसुधा ः ने.सं. १०७०ः१)    कवि योगवीरसिंह,https://www.newaonlinenews.com//%E0%A4%95%E0%A4%B5%E0%A4%BF-%E0%A4%AF%E0%A5%8B%E0%A4%97%E0%A4%B5%E0%A5%80%E0%A4%B0%E0%A4%B8%E0%A4%BF%E0%A4%82%E0%A4%B9,"April 15, 2015",नेवा: अनलाइन न्युज 
नेवाः अधिकार सिरपाया निर्देशिका,"नेवाः स्वायत्त राज्यया हक, अधिकार सुनिश्चितताया पक्षय न्ह्यानाच्वंगु आन्दोलनयात तिबः बीगु व थुगु ख्यलय्  थःत फ्याना वयाच्वंपिं ब्यक्तित्व वा संगठित संस्थातय् पलाःयात हःपा बीगु भिंतातुसें नेवाः अधिकार सिरपाः डा. महेशमान श्रेष्ठपाखें स्वनादीगु खः ।  सिरपाः स्वनादीपिं दातापिनिगु मनतुना कथं थुुगु सिरपाः मदिक न्ह्याकेफयेमा धकाः छगू थातं धुकू स्वनातःगु दु । थ्वहे थातं धुकूया ब्याजपाखें दुतवइगु दामं दँय् दसं सिरपाः बिइगु ज्या जुयाच्वंगु दु । ",https://www.newaonlinenews.com//%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%85%E0%A4%A7%E0%A4%BF%E0%A4%95%E0%A4%BE%E0%A4%B0-%E0%A4%B8%E0%A4%BF%E0%A4%B0%E0%A4%AA%E0%A4%BE%E0%A4%AF%E0%A4%BE-%E0%A4%A8%E0%A4%BF%E0%A4%B0%E0%A5%8D%E0%A4%A6%E0%A5%87%E0%A4%B6%E0%A4%BF%E0%A4%95%E0%A4%BE,"May 22, 2015, Tuesday 15:01:21",नेवा: अनलाइन न्युज 
लःया महत्व ,"मनूतय्सं गुलि अप्वः ज्या याइ वयात उलि हे अप्वः लःया आवश्यकता जुइ । ज्या म्हो याइपिसं लः नं म्हो जक त्वनीसा, ज्या अप्वः याइपिसं लः नं अप्वः त्वनी । उकिं लःया महत्वयात कयाः न्हापानिसें द्यःया पालय् निसें हे लःयात नं द्यःया महत्व बियातःगु खः । मनूतय्सं लःयात गुलि पवित्र पदार्थ माने यानातःगु दु – लःयात नीलः, गंगा व थीथी रुपय् पवित्र नापं सम्बोधन यायेगु याः ।  लः त्वनेगु नितिं जक मखु लः वासः नं खः । प्राकृतिक विज्ञानं लःपाखें म्ह स्याःगु तुति स्याःगुनिसें तःतःधंगु ल्वय्या वासः तक याः ।  तर लःया प्रयोग पाय्छिकथं यायेमफुत धाःसा मनूया जीवन मगाःगु थ्व खँ, जीवन नष्ट याइगु पदार्थ नं जुइफु । उकिं लः न्ह्याबलें सफा यानाः जक त्वनेमाः । लः सफा यायेगु विधि यक्व दु । उकि मध्ये दकलय् बांलाःगु विधि धइगु लः दायेकाः त्वनेगु खः । थथे दायेकाः त्वंगु लः माःकथंया स्वच्छ व गुणकारी लिसें हलुकाया लः जुइ । लःयात सफा यानातयेगु खःसा लखय् फिटकिरी तयाः नं लः सफा यानातये ज्यू । अथेहे लखय् आयोडिन तयाः नं सफा याये ज्यू । ",https://www.newaonlinenews.com//%E0%A4%B2%E0%A4%83%E0%A4%AF%E0%A4%BE-%E0%A4%AE%E0%A4%B9%E0%A4%A4%E0%A5%8D%E0%A4%B5,"April 23, 2016 17:09:06",नेवा: अनलाइन न्युज 
छेँय् च्वने ज्यू कि मज्यू थःम्हं सीकादिसँ,"बैशाख १२ गते शनिवाःया तःभुखाचं यक्व छेँ स्यंकूगु दु । यक्व छेँ दुंगु दुसा ल्यं दुगु छेँत नं भूबाःगु दु । गुकिया हुनिं मनूत अझ नं थःथःगु छेँय् वनेत ग्यानाच्वंगु दु ।  त्रिभुवन विश्वविद्यालय, इन्जिनियरिङ अध्ययन संस्थानया भूकम्प क्षति अध्ययन कार्य दलं थःगु छेँ थम्हं गुकथं निरीक्षण यायेगु धइगु सुझाव ब्यूगु दु ।  चाःहिलाःगु बँ धसय् जूगु, बाःगु दु कि मदु बांलाक स्वयादिसँ व क्वय् बियागु विवरण छगू छगू यानाः क्ववालादिसँ व छेँय् च्वने ज्यू कि मज्यू धइगु बारे थम्हं हे निष्कर्ष पिकयादिसँ । थ्व सुचं सामान्य जानकारीया निंतिं जक जूगु व प्राविधिक निष्कर्ष सहितया सल्लाह मखुगु अध्ययन कार्य दलं धाःगु दु ।  पिलरवाला छेँ  १.१ छेँय् च्वने मज्यूगु अवस्था  १.२. च्वने मज्यूगु अवस्था ः  अप्पा÷ल्वहंया पःखालं दनातःगु (वाल) २.१ छेँ छ्यले मज्यूगु अवस्था  २.२ क्वय् न्ह्यथनाकथंया सामान्य क्षति जक जूगु छेँ÷कोथा छ्यले ज्यूगु अवस्था ",https://www.newaonlinenews.com//%E0%A4%9B%E0%A5%87%E0%A4%81%E0%A4%AF%E0%A5%8D-%E0%A4%9A%E0%A5%8D%E0%A4%B5%E0%A4%A8%E0%A5%87-%E0%A4%9C%E0%A5%8D%E0%A4%AF%E0%A5%82-%E0%A4%95%E0%A4%BF-%E0%A4%AE%E0%A4%9C%E0%A5%8D%E0%A4%AF%E0%A5%82-%E0%A4%A5%E0%A4%83%E0%A4%AE%E0%A5%8D%E0%A4%B9%E0%A4%82-%E0%A4%B8%E0%A5%80%E0%A4%95%E0%A4%BE%E0%A4%A6%E0%A4%BF%E0%A4%B8%E0%A4%81,"May 3, 2015 19:29:10",नेवा: अनलाइन न्युज 
भुखाय् लिपा छिके नं थुज्वःगु लक्षण दु कि ?,"तःभुखाय् लिपा मनू सामान्य जुइ फयाच्वंगु मदु । अझ नं आपालं मनूतयके शारीरिक एवं मानिसक विचलन वयाच्वंगु दनि । तःभुखाय् लिपा मनूयात छु गुज्वःगु कथंया शारीरिक व मानसिक लिच्वः लाकाच्वंगु दु, थ्व बारे जनचेतनाया निंतिं थन छुं छुं खँ न्ह्यथनाच्वना । भुखाय् लिपा लाइगु मानसिक लिच्वःया लक्षण शारीरिक लक्षण व्यावहारिक लक्षण थुज्वःगु लक्षण सुयाकें दुसा व मानसिक ल्वगि नं जूवनेफु । छु यायेमाः ?",https://www.newaonlinenews.com//%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%B2%E0%A4%BF%E0%A4%AA%E0%A4%BE-%E0%A4%9B%E0%A4%BF%E0%A4%95%E0%A5%87-%E0%A4%A8%E0%A4%82-%E0%A4%A5%E0%A5%81%E0%A4%9C%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%B2%E0%A4%95%E0%A5%8D%E0%A4%B7%E0%A4%A3-%E0%A4%A6%E0%A5%81-%E0%A4%95%E0%A4%BF,"May 10, 2015",नेवा: अनलाइन न्युज 
प्रधानमन्त्री सुशिल कोइरालायात नेवा: स्वायत्त राज्य मंका: संघर्ष समितिं ल:ल्हागु ज्ञापन पौ,"मिति ः २०७२/२/१९  सम्माननीय प्रधानमन्त्री ज्यू प्रधानमन्त्रीया ज्याकू, सिंहदरवार,  येँ । विषयः ज्ञापन पत्र सम्बन्धय् । वंगु बैशाख १२ गते वंगु विनाशकारी तःभुखाय् व अनंलिपा बैशाख १३ व २९ गते वःगु मेगु विनाशकारी भुखाय्या हुनिं देसय् आपालं जनधनया क्षति जूगु दु । आःतक भुखातय् लानाः ८,६९२ स्वयां अप्वःसिनं ज्यान त्वःफिकूगु दु, २२,४९१ स्वयां अप्वः तच्वकं घाःपाः जूगु दुसा थुकथं हे सलंसः मनूत तनाच्वंगु दु । भुखाय्या हुनिं थ्यंमथ्यं न्यागू लखं मल्याक छेँत ध्वस्त जूगु दुसा उलि हे ल्याखय् छेँत चर्कय् जूगु व आंशिक क्षति जूगु दु  । थुलि हे मात्राय् छेँय् लहिनातःपिं जनावरपिनिगगु नं विनाश जूगु दु । भुखाचं प्रभावित अधिकांश क्षेत्र नेवाःतय्गु आदि थातथलो जूगुलिं बहुसंख्यक नेवाःत भुखाचं प्रभावित व विस्थापित जूगु दु । विश्व सम्पदाय् सूचीकृत सांस्कृतिक सम्पदात व मेमेगु ऐतिहासिक व पुरातात्विक महत्व दुगु देगः, बहाः, बहि, फल्चा, सतः, ल्वहंहितित स्यंगु दु । अप्वः थें ब्वनेकुथि, अस्पताल, गाविस भवन, स्वास्थ्य चौकी, लँ, पाटी पौवात नं ध्वस्त जूगु दु । पहाडत धाँजा धाँजा जुयाः चिरबाःगु दुसा यक्व थाय्या बस्तित तत्काल हे थाय् हिइकेकाःगु अवस्थाय् थ्यंगु दु । थ्यंमथ्यं खुगूत्या लख मनू विस्थापित जूगु दु । सरकारं गुगुकथं थुकिया उद्धार, राहत व व्यवस्थापन यायेमाःगु खः वकथंया प्रभावकारी भूमिका जुइमफुबलय् मानवीय व भौतिक क्षति अप्वः जूवंगु दु । लखौंलख जनता लगातारया भुखाय्या हुनिं मानसिक तनावय् च्वनेत वाध्य जूगु दु । थुखेपाखे जिमिगु गंभीर रुपय् ध्यानाकर्षण जूगु दु । याकनं हे न्ह्यायेत्यंगु मनसुनया हुनिं आः वइगु दिं झन तच्वःगु विपत्ति वइगु स्थिति ब्वलंगु दु । थ्व महाविपत्तिपाखें पार जुइत धैर्यतापूर्वक व संयम जुयाः थीथी लागा व समुदायया जनताया ब्वतियात सुनिश्चित यासें तत्काल योजनाबद्ध रुपय् क्वय् न्ह्यथनाकथं ज्या यायेत जिमिसं सरकारयाके जोडदार माग यानाच्वना । १) विनाशकारी भुखाय् ब्वःगु लच्छि बी धुंकाः नं अझं गुलिखे थासय् उद्धार ज्या पूवने मफुनिगुपाखे सरकारया याकनं ध्यान वनेमा ।  २)    थ्व महाविपत्तिइ राहत व पाल वितरणय् तकं जूगु अनियमितता, दलीयकरण व पहुँचया आधारय् जूगु दुरुपयोगयात अविलम्ब पनेमाः । उज्वःगु घृणित ज्याय् दुथ्याःपिन्त कडा स्वयां कडा कार्वाही यायेमाः । ३) विश्वसम्पदाय् सुचिकृत लगायतया साँस्कृतिक सम्पदातय्गु पुनःनिर्माण यायेबलय् उकिया मौलिकता, ऐतिहासिकता व साँस्कृतिक पहिचानयात यथावत कायम यायेमाः । पुनःनिर्माण ज्याय् स्थानीय सम्बन्धित समुदायया प्रतिनिधित्व व ब्वति सुनिश्चित यायेमाः । विशेषतः विश्व सम्पदाय् सुचिकृत सम्पदातय्गु पुनःनिर्माण यायेबलय् उगु लागा जःखःया छेँतय्त परम्परागत व मौलिक स्वरुप कायम यानाः थप आकर्षक व व्यवस्थित यायेत माःगु पलाः ल्ह्वनेमाः ।  ४)    सरकारं अस्थायी आवासया निंतिं ब्यूगु १५,००० तका तसकं म्हो जूगुलिं म्होतिं नं ५०,००० तका थ्यंकेमाः । बर्षात् न्ह्यः हे अस्थायी आवासया व्यवस्था यायेत उगु दां याकनं पीडितपिन्त इनेमाः । स्वनिगः थुज्वःगु घना आवादी दुगु लागाय् अस्थायी आवास दयेकाः च्वनेगु निंतिं थाय्या व्यवस्था यायेमाः ।  ५)    ऐतिहासिक पुरातात्विक महत्व दुगु बस्ती व शहरय् मौलिक स्वरुप कायम याना तयेत भुकम्प प्रतिरोधात्मक विधिपाखें छेँ भवन दयेकेगु नीति नियम दयेकाः कडाइका साथ लागु यायेमाः । परम्परागत व मौलिक स्वरुपयात थप आकर्षक दयेकेत निर्माण समाग्री (दाचि अपा, सिँ, आय्पा, टायल आदि) इ सरकारपाखें अनुदानया व्यवस्था यायेमाः ।  ६) स्वनिगःया अप्वः स्वबासी जनतापिसं थौंतक जग्गा धनीपुर्जा मदुगु अवस्थाय् उगु हुनिं सरकारपाखें उपलब्ध याकीगु राहत, क्षतिपुर्ति व आवास कर्जाय् विभेद मजुइमा व स्वबासीपिन्त अबिलम्व जग्गा धनीपुर्जा बीगुपाखे आवश्यक पलाः ल्ह्वनेमा । थुकथं हे तैनाथी गुथि, गुथि, निजि गुथि लगायत द्वैत स्वामित्वय् दुगु जग्गा न्यायोचित ढंगं बाँडफाँड यानाः  सम्बन्धित जग्गा धनी व मोहीयात छेँ दने ज्यूगु लकस दयेकेत सरकारपाखें्र माःकथंया पलाः ल्ह्वनेमा ।  ७)    छेँ पूवंक स्यंपिन्त सरकारं बीगु धाःगु राहत रकम २ लख तका याकनं भुखाचं पीडित परिवारपिन्त इनेमा । शहरी लागाय् राहत दां १० लख तका थ्यंकेमा ।  ८)    पुनःनिर्माणया ज्या एकीकृत बस्ति विकासया अवधारणा कथं न्ह्याकेमा तर थथे यायेबलय् सामाजिक, धार्मिक, साँस्कृतिक सघनता, आस्था व परम्परागत कला, सँस्कृति व मौलिकताय् खलल मजुइकथं यायेमा । नेपाःया विविधताया संरक्षण व प्रबद्र्धनय् उचित ध्यान बिइमा । ९)    शहरी क्षेत्रय् च्वंगु ततःधंगु अपार्टमेन्ट व तःजाःगु छेँ जःखः च्वनीपिं जनताय् दुगु त्रासदिपूर्ण अवस्थायात मध्यनजर यानाः तत्काल उचित व्यवस्था यायेमा व थुज्वःगु ततःधंगु अपार्टमेन्ट व तःजाःगु छेँतय्त व्यवस्थापन यायेमा ।  १०) थुगु महाविपत्तिया अवस्थाय् नसा ज्वलं, निर्माण सामाग्री लगायत अत्यावश्यक सामाग्रीतय्गु मुल्य बृद्धि यानाः समाजय् हाकुबजाः याइपिन्त अविलम्ब नियन्त्रण यायेमा व उज्वःपिन्त कडा स्वयां कडा सजाय यायेमा ।  ११) भुखाय् लानाः घाःपाः जूपिनिगु निःशुल्क उपचार, अविभावक तंकूपिं मस्तय्गु लालन पालन व स्नातक तहतकया  निःशुल्क पठनपाठनया व्यवस्था यायेमा । अशक्त अपाङगपिनिगु निंतिं नं अवस्था स्वयाः विशेष व्यवस्था यायेमा ।  १२) भुखाचय् लानाः मदुपिनि छेँजःपिन्त म्हतिं क्षतिपूर्ति खर्च वापत म्होतिं नं ५ लख तका बीगु व्यवस्था यायेमा । १३) छेँया अवस्था स्वयाः बर्गीकरण यायेबलय् ह्याउँगु, म्हासुगु व वाउँगु स्टिकर तिकेगु झ्वलय् तकं अनियमितता जूगुलिं हाकनं अनुगमन यायेगु व्यवस्था यायेमा व थुज्वःगु घृणित ज्याय् दुथ्यापिन्त कारवाही यायेमा । भुखाय्या हुनिं चर्कय् जुयाः च्वने मज्यूगु धकाः अयोग्य प्रमाणित जूगु छेँत तकं पूर्ण रुपय् क्षति जूगु छेँया सुचिइ तयेमा । दुनेत्यंगु छेँ व भवनत अविलम्ब मचीकल धाःसा उकिं थप जनधनया क्षति जुइफुगुपाखे सचेत जुयाः उज्वःगु छेँ व भवनत सरकार थम्हं हे अविलम्ब थुनेगु व्यवस्था यायेमा । १४) भुखाचं प्रभावित क्षेत्रया पुनःनिर्माणया ज्याय् नेवाः स्वायत्त राज्य मंकाः संघर्ष समिति लगायत आदिवासी जनजाति व सिमान्तकृत समुदायया संघसंस्थातय्गु ब्वति व भुमिकायात सुनिश्चित यायेमा । खास यानाः सरकारं दयेकूगु ‘जिल्ला दैवि प्रकोप राहत समिति’ व आः दये्कीगु ‘....भुकम्प प्रभावित क्षेत्र पुनःनिर्माण प्राधिकरण’ लगायतय् नेवाः स्वायत्त राज्य मंकाः संघर्र्ष समितिया प्रतिनिधित्व सुनिश्चित जुइमा ।  १५) थीथी बैंक व वित्तीय संस्थापाखें उपलब्ध याकीगु धाःगु सहुलियतपूर्ण आवास कर्जा स्वनिगलय् २५ लख व स्वनिगलं पिनेया शहरयात १५ लखया सीमां मगाःगुलिं उगु आवास कर्जा म्होतिं नं ५० लखतक थ्यंकेमा व कर्जा भुक्तनी अवधी २० बर्ष थ्यंकेमा ।  १६) सरकारं अविलम्ब राहत व पुनःनिर्माण ज्याय् जुयाच्वंगु ज्याया अनुगमन यायेत नागरिक स्तरय् छगू स्वतन्त्र व निश्पक्ष अनुगमन टोली स्वनाः अनुगमनया ठोस जिम्मेवारी बिइमा । राष्ट्रिय विपत्तिया थ्व इलय् मानवीय समवेदनाया विषयलिसे स्वाःगुलिं उगु विषयस गंभीरतापूर्वक ध्यान बीत जिमिसं  सरकारयाके जोडदार माग यानाच्वना । गनं नं विभेद व अमानवीय व्यवहार मजुइमा । महाविपत्तिया थ्व इलय् झी सकलें देय्या पुनःनिर्माणया ज्याय् नापं दइगु खँ अवगत याकुसें च्वय् न्ह्यथनाकथंया माग व जनताया वर्तमान आवश्यकतायात अविलम्ब कार्यन्वयन यायेमा धइगु सम्माननीय प्रधानमन्त्रीज्यूपाखे्रं नेपाल सरकारया ध्यान आकर्षण याका च्वना ।  सुभाय् ।  नेवाः स्वायत्त राज्य मंकाः संघर्ष समितिइ आवद्ध संघसंस्थात",https://www.newaonlinenews.com//%E0%A4%AA%E0%A5%8D%E0%A4%B0%E0%A4%A7%E0%A4%BE%E0%A4%A8%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80-%E0%A4%B8%E0%A5%81%E0%A4%B6%E0%A4%BF%E0%A4%B2-%E0%A4%95%E0%A5%8B%E0%A4%87%E0%A4%B0%E0%A4%BE%E0%A4%B2%E0%A4%BE%E0%A4%AF%E0%A4%BE%E0%A4%A4-%E0%A4%A8%E0%A5%87%E0%A4%B5%E0%A4%BE-%E0%A4%B8%E0%A5%8D%E0%A4%B5%E0%A4%BE%E0%A4%AF%E0%A4%A4%E0%A5%8D%E0%A4%A4-%E0%A4%B0%E0%A4%BE%E0%A4%9C%E0%A5%8D%E0%A4%AF-%E0%A4%AE%E0%A4%82%E0%A4%95%E0%A4%BE-%E0%A4%B8%E0%A4%82%E0%A4%98%E0%A4%B0%E0%A5%8D%E0%A4%B7-%E0%A4%B8%E0%A4%AE%E0%A4%BF%E0%A4%A4%E0%A4%BF%E0%A4%82-%E0%A4%B2%E0%A4%B2%E0%A5%8D%E0%A4%B9%E0%A4%BE%E0%A4%97%E0%A5%81-%E0%A4%9C%E0%A5%8D%E0%A4%9E%E0%A4%BE%E0%A4%AA%E0%A4%A8-%E0%A4%AA%E0%A5%8C,"June 2, 2015, Tuesday 15:30:45",नेवा: अनलाइन न्युज 
नेपालय् त:भुखाय्,"  भुखाय्या इतिहासकथं नेपालय् हरेक ७० निसें सच्छि दँय् छगू त:भुखाय् व  हरेक ५० दँय् मध्यमखालया भुखाय् ब्वयेगु या: । नेपालय् आतस नेपाल सम्वत ३४३, ३७५, ४६४, ८३४, ८९७, ९२८, ९४५, ९५३, ९५४, ९७७, ९८६, १००१, १०५३, ११०८ व ११३५ सालय् त:भुखाय् ब्व:गु इतिहास दु ।  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AF%E0%A5%8D-%E0%A4%A4%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D,"June 8, 2015 15:25:37",नेवा: अनलाइन न्युज 
सुथय् दनेवं यायेमाःगु स्वता ज्या ,"यदि छिं सुथया ईयात व्यवस्थित यायेफत धाःसा न्हिच्छि चुस्त व दुरुस्त जुयादीफइ । थुलि जक मखु सुथयात पाय्छिकथं व्यवस्थित यातधाःसा न्हिच्छि उकथं हे वनी, गुकथं छिं चाहे जुयादी । थन कने त्यनागु स्वंगू ज्यापाखें जिन्दगीयात अझ बांलाके फइ । झासँ व स्वता ज्या छु खः झीसं सिइके ः न्हापांगु ज्या ः अःपुगु व साधारण तयातयेगु कुतः यानादिसँ अप्वः मनूत सुथय् यक्व ज्या याइ । मनूत सुथय् ब्यायाम, मर्निङ्ग वाक, ब्रेकफास्ट, क्लिनिङ्ग आदि फुक्क ज्या सुथय् हे क्वचायेकेगु बिचाः याइ । गन कि सुथयात अःपुक तल धाःसा सकारात्मक लिच्वः पिदनी । यक्व ज्या यानाः छुं नं जुइमखु अले न्ह्यपुइ मययेक दवाव जुइ । थुकिं बचे जुइत सुथय् यक्व ज्या यानादी मते ।  निगूगु ज्या ः छुं उज्वःगु ज्या यानादिसँ गुकिं बांलाः ताइ  धाइ सुथय् सुं यःम्ह मनूया ख्वाः खन धाःसा न्हिच्छि हे बांलाइ । ठीक वहेकथं न्हिथं सुथय् छुं थुज्वःगु ज्या यानादिसँ गुकिं लसता वइ । थुकिं छिगु दिं न्ह्यइपुसे च्वनी । थुकी मर्निङ्गवाकनिसें कयाः ब्वने, च्वये या कुकिंग नं दुथ्याके फइ । छुं बिस्कं हे ज्या यायेमाः धइगु मदु ।  स्वंगूगु ज्या ः बुलुहुँ थाकुगु ज्यापाखे न्ह्यानादिसँ   मनू जूगुलि हुनिं झी सकलें लक्ष्यपाखे न्ह्यज्यानाच्वनी । अर्थात् न्हिच्छि थुज्वःगु ज्या याये चाहे जुइ गुगु झीत तःधंगु लक्ष्यपाखे यंकी । सुथय् हे थुकिया सुरुवात यानादिसँ, तर चीधंगु व अःपुगु ज्यापाखें थाकुगु ज्यापाखे न्ह्यज्यानादिसँ । थथे यायेबलय् तःधंगु लक्ष्य हासिल यायेत थाकुइ मखु । छितः लक्ष्य प्राप्त यायेगु न्हूगु बिचाः नं वइ । ",https://www.newaonlinenews.com//%E0%A4%B8%E0%A5%81%E0%A4%A5%E0%A4%AF%E0%A5%8D-%E0%A4%A6%E0%A4%A8%E0%A5%87%E0%A4%B5%E0%A4%82-%E0%A4%AF%E0%A4%BE%E0%A4%AF%E0%A5%87%E0%A4%AE%E0%A4%BE%E0%A4%83%E0%A4%97%E0%A5%81-%E0%A4%B8%E0%A5%8D%E0%A4%B5%E0%A4%A4%E0%A4%BE-%E0%A4%9C%E0%A5%8D%E0%A4%AF%E0%A4%BE,"May 7, 2015, Monday 13:36:44",नेवा: अनलाइन न्युज 
मंकाः संघर्ष समितिं भूमिसुधार मन्त्रीयात लःल्हाःगु ज्ञापनपौ,"माननीय मन्त्री ज्यू, भुमिसुधार तथा व्यवस्थापन मन्त्रालय सिंहदरवार, येँ । विषयः ध्यानाकर्षण याकागु बारे । वंगु बैशाख १२, १३ व २९ गते वंगु विनाशकारी तःभुखाय्या हुनिं देसय् तःधंगु जनधनया क्षति जूगु दु । आःतक भुखाचय् लानाः ८,६०० स्वयां अप्वःसिनं ज्यान त्वःफिकूगु दुसा २२,००० स्वयां अप्वः गंभीर घाःपाः जूगु दुसा अधिकांश विश्व सम्पदा सूचीकृत सांस्कृतिक सम्पदात व मेमेगु ऐतिहासिक व पुरातात्विक महत्वया देगः, बाहा, बहि, फल्चा, सतः, ल्वहंहितित ध्वस्त जूगु दु । लिच्छविकालीन, मल्लकालीन, ऐतिहासिक शहर बस्तीत ध्वस्त जुयाः लखौं मनूत विस्थापित जूवंगु दु । भुखाचं प्रभावित अधिकांश क्षेत्र नेवाःतय्गु आदि थातथलो जूगु हुनिं बहुसंख्यक नेवाःत भुखाचं प्रभावित व विस्थापित जूगु दु । थुगु महाविपत्तिपाखें पार कायेत व विश्व सम्पदा व ऐतिहासिक व पुरातात्विक महत्वया संरचनाया पुनःनिर्माण व पुलांगु ऐतिहासिक बस्तीतय्गु पुनःनिर्माण यायेत धैर्यतापूर्वक व संयमतालिसें थीथी क्षेत्र व समुदायया जनताया ब्वतियात सुनिश्चित यासें तत्काल योजनाबद्ध रुपय् क्वय् न्ह्यथनाकथं ज्या यायेत जिमिसं सरकारयाके जोडदार माग यानाच्वना । १) विश्वसम्पदाय् सुचिकृत लगायतया साँस्कृतिक सम्पदातय्गु पुनःनिर्माण यायेबलय् उकिया मौलिकता, ऐतिहासिकता व साँस्कृतिक पहिचानयात यथावत कायम यायेमा । पुनःर्निर्माण ज्याय् स्थानीय सम्बन्धीत समुदायया प्रतिनिधित्व व सहभागीता सुनिश्चित यायेमा । विश्व सम्पदाय् सुचिकृत सम्पदातय्गु पुनःनिर्माण यायेबलय् उगु क्षेत्र जःखःया छेँतय्त उचित मुआव्जा, क्षतिपुर्ति बियाः चिइकाः थप आकर्षक व व्यवस्थित यायेत माःकथंया पलाः ल्ह्वनेमा ।  २) २०२२ सालय् नापी छुट जूगु स्वनिगःया स्वबासी वस्तीतय्गु नापनक्सा यानाः जग्गा धनी पुर्जा बीगुपाखे माःकथंया पलाः ल्ह्वनेमा ।  ३) स्वनिगःया अप्वः थाय् खोना, किपू, सक्व, ख्वप आदि स्वाबासी जनतापिसं आतक नं जग्गा धनीपुर्जा काये मखंनि । थुगु अवस्थाय् उकिया हुनिं सरकारपाखें बीगु राहत, क्षतिपुर्ति व आवास कर्जाय् विभेद मजुइमा । ४) आतक नं द्वैत स्वामित्व जग्गात ल्यंदनि । तैनाथी गुथि, गुथि, निजि गुथि लगायत द्वैत स्वामित्वय् दुगु जग्गा न्यायोचित ढंगं इनेज्या यानाः (गुथिया संरक्षण जुइकथं) सम्बन्धित तःसिं व म्हय्यात छेँ दयेके छिंगु लकस दयेकेत सरकारपाखें माःकथं पलाः ल्ह्वनेमा ।  ५) थीथी हुनिं नामसारी जुइ ल्यंगु छेँ, जग्गाया फयांफच्छि याकनं छानविन यानाः नामसारीया ज्या न्ह्याकेमा ।  ६) ल्यं दनिगु दर्ता छुट जग्गात दर्ता चायेकाः दसिया लिधंसाय् सम्बन्धित मनूयात धनीपुर्जा उपलब्ध याकेमा ।  मिति २०७२ जेष्ठ १९ गते सम्माननीय प्रधानमन्त्री सुशील कोइरालाज्यू न्ह्यःने पेश यानागु नेवाः स्वायत्त राज्य मंकाः संघर्ष समितिया पाखें १६ बुँदे ध्यानाकर्षण पत्रपाखें सरकारया ध्यान आकर्षण याकागु खँ माननीय मन्त्रीज्यू समक्ष निवेदन याना ।  सुभाय् ।    ",https://www.newaonlinenews.com//%E0%A4%AE%E0%A4%82%E0%A4%95%E0%A4%BE%E0%A4%83-%E0%A4%B8%E0%A4%82%E0%A4%98%E0%A4%B0%E0%A5%8D%E0%A4%B7-%E0%A4%B8%E0%A4%AE%E0%A4%BF%E0%A4%A4%E0%A4%BF%E0%A4%82-%E0%A4%AD%E0%A5%82%E0%A4%AE%E0%A4%BF%E0%A4%B8%E0%A5%81%E0%A4%A7%E0%A4%BE%E0%A4%B0-%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80%E0%A4%AF%E0%A4%BE%E0%A4%A4-%E0%A4%B2%E0%A4%83%E0%A4%B2%E0%A5%8D%E0%A4%B9%E0%A4%BE%E0%A4%83%E0%A4%97%E0%A5%81-%E0%A4%9C%E0%A5%8D%E0%A4%9E%E0%A4%BE%E0%A4%AA%E0%A4%A8%E0%A4%AA%E0%A5%8C,"June 12, 2016 ",नेवा: अनलाइन न्युज 
मोबाइल प्याइबलय् छु यायेगु ?,"थौंकन्हय् वा वयेगु मौसम । वां दायाः म्ह जक मखु आपाः थें खल्तिइ दइगु मोबाइल नं प्यानाच्वनी । चःबिइ मोबाइल स्वयेगु बानि दुपिनि ला आपाः हे लखय् कुतुं वनीगु नं जुयाच्वनी । थुकथं थीथी हुनिं मोबाइल प्यात धाःसा छु यायेमाली ले ? प्याःगु मोबाइलयात दकलय् न्हापां अफ यानादिसँ । अले उकिया एक्सेसरिज, गथे कि ब्याट्री, सिम कार्ड, मेमोरी कार्ड यात लिकयाः बिस्कं तयादिसँ । अफ यानाः थुकथं एक्सेसरिजयात बिस्कं तयेबलय् शार्ट सर्किट जुइगु खतरा म्हो जुइ । यदि लिकायेमज्यूगु ब्याट्री (गथेकि लुमिया वा आईफोनय् दइ) दइ, उबलय् पावर बटन तियाः अफ यायेमाली । थुज्वःगु ब्याट्रि शर्ट सर्किट जुइफु । अनं गंगु न्याप्किन वा नायुगु रुमाल कयाः उकियात हुयादिसँ । रुमाल वा न्याप्किनं हुइधुंकाः फोन दुनेया ब्वयात गंकेमाली । थुकिया निंतिं गंगु जाकि दुने मोबाइलयात दुछ्वयाः गंकादिसँ । जाकिं याकनं हे प्याःगु सोसे यानाः काइ । थथे जाकिइ दुने नीप्यघौतक तयेमाली । मोबाइल पूवंक मगंतले अन यायेमज्यू । मोबाइललिसें उकिया एक्सेसरिजयात नं जाकिइ तयाः गंकेफइ । मोबाइल गंकेया निंतिं लाकाया बट्टाय् तयाहइगु सिकिलन जेल प्याकयात नं छ्यले ज्यू । थुकिं नं लः याकनं साली । जाकि दुने तयेधुंकाः उकिइ जाकिया धू थायेफुगु खतरा नं दइ । उकिं गंके धुंकाः मोबाइलयात हाकनं बांलाक हुयादिसँ । प्याःगु मोबाइलयात थथे गुबलें यानादीमते",https://www.newaonlinenews.com//%E0%A4%AE%E0%A5%8B%E0%A4%AC%E0%A4%BE%E0%A4%87%E0%A4%B2-%E0%A4%AA%E0%A5%8D%E0%A4%AF%E0%A4%BE%E0%A4%87%E0%A4%AC%E0%A4%B2%E0%A4%AF%E0%A5%8D-%E0%A4%9B%E0%A5%81-%E0%A4%AF%E0%A4%BE%E0%A4%AF%E0%A5%87%E0%A4%97%E0%A5%81,"July 6, 2015 10:46:24 AM",नेवा: अनलाइन न्युज 
इन्टरनेट म्वायेकं हे जीमेल चले यानादिसँ,"गुगलया लोकंह्वाःगु जीमेल Gmail यात इन्टरनेट म्वायेकं नं ‘अफलाइन’ न्ह्याके ज्यू । थ्व खँ म्हो हे जक मनूतयसं स्यू जुइ । सीकादिसँ, जीमेलयात गथे यानाः अफलाइन चले यायेगु – अफलाइन जीमेल गुगलया क्रोम पेजय् चले जुइ । थुकिया निंतिं उगु क्रोमय् छगू एक्सटेन्सन इन्स्टल यायेमाः । थुकिया निंतिं दकलय् न्हापां इनबक्स (Inbox)  या  जवय् पाखे दइगु उकिया सेटिङसय् वनादिसँ । सेटिङ्सय् ‘अफलाइन’ धइगु छगू ट्याब चायेकादिसँ । छिगु क्रोमय् अफलाइन एक्सटेन्शन मदुसा अन इन्स्टल जीमेल अफलाइन धइगु ट्याब दयाच्वनी । उकिइ क्लिक यानादिसँ । थनं छिगु पेजय् क्रोम एक्सटेन्शनया पेज चाली । थनं छिं जीमेल अफलाइन एप इन्टस्ल यानादिसँ । थुगु एक्स्टेशन इन्स्टल जुइवं आः गुगल क्रोमय् ‘जीमेल अफलाइन’ धइगु अप्सन वइ । थ्वपाखें छिं इन्टरनेट म्वायेकं हे जीमेल चले यानादिसँ ।",https://www.newaonlinenews.com//%E0%A4%87%E0%A4%A8%E0%A5%8D%E0%A4%9F%E0%A4%B0%E0%A4%A8%E0%A5%87%E0%A4%9F-%E0%A4%AE%E0%A5%8D%E0%A4%B5%E0%A4%BE%E0%A4%AF%E0%A5%87%E0%A4%95%E0%A4%82-%E0%A4%B9%E0%A5%87-%E0%A4%9C%E0%A5%80%E0%A4%AE%E0%A5%87%E0%A4%B2-%E0%A4%9A%E0%A4%B2%E0%A5%87-%E0%A4%AF%E0%A4%BE%E0%A4%A8%E0%A4%BE%E0%A4%A6%E0%A4%BF%E0%A4%B8%E0%A4%81,"July 9, 2015",नेवा: अनलाइन न्युज 
प्लुटोसत्तिक नासाया स्पेसक्राफ्ट थ्यन,"सौर्यमण्डलया क्षुद्र ग्रह यम (प्लुटो) लिक्कसं अमेरिकाया ‘न्यू होराइजन्स’ स्पेसक्राफ्ट सुरक्षित थ्यंगु दु । थ्यंमथ्यं झिदँया यात्रा लिपा अमेरिकी अन्तरिक्ष संस्था नासाया थुगु स्पेसक्राफ्ट मंगलवाः प्लुटोया सतहसिबें ७,७५० माइल च्वं १४ किमि प्रतिसेकेण्डया गतिं ब्वःगु दु । स्पेनया राजधानी मड्रिडस दुगु नासास थुगु स्पेसक्राफ्टपाखें ब्यूगु सुचं या आधारय् थुगु स्पेसक्राफ्ट सुरक्षित जूगु सीदत । ४.७ अर्ब किलोमिटरया तापाक्क दुगु स्पेसक्राफ्टं वःगु सुचं पृथ्वीइ थ्यंकेत जक प्यघौ व २५ मिनेट ई माःगु खः । अन्तरिक्षविद् कथं प्लुटो च्वय् ब्वयाच्वंगु थुगु स्पेसक्राफ्टं थुगु ग्रहया आपालं किपा व डाटा मुंकूगु दु । सन् २००६ जनवरीइ पृथ्वीपाखें छ्वःगु थुगु स्पेसक्राफ्ट छ्वःगु खः । उबलय् तक तक प्लुटोयात नं सौर्यमण्डलया हे ग्रह कथं नालातःगु खः । लिपा प्लुटो थेंज्वःगु मेमेगु नं क्षुद्र ग्रह लुइवं प्लुटोयात नं ग्रहपाखें लिकयाः क्षुद्र ग्रहया श्रेणीइ तयाब्यूगु खः । प्लुटो सूर्यसिबें ५.९ अर्ब किलोमिटर तापाक्क दु । प्लुटों सूर्यया छचाः चाःहिलेत २४८ दँ बिकी । थनया तापमान शून्यसिबें २२३ डिग्री सेल्सियम म्हो दु । थन जीवनया सम्भावना मदु । थ्व लिपा सौर्यमण्डलया फुक्क ग्रह सत्तिक स्पेसक्राफ्ट छ्वःगु देय् कथं अमेरिकां इतिहास नं दयेकल ।",https://www.newaonlinenews.com//%E0%A4%AA%E0%A5%8D%E0%A4%B2%E0%A5%81%E0%A4%9F%E0%A5%8B%E0%A4%B8%E0%A4%A4%E0%A5%8D%E0%A4%A4%E0%A4%BF%E0%A4%95-%E0%A4%A8%E0%A4%BE%E0%A4%B8%E0%A4%BE%E0%A4%AF%E0%A4%BE-%E0%A4%B8%E0%A5%8D%E0%A4%AA%E0%A5%87%E0%A4%B8%E0%A4%95%E0%A5%8D%E0%A4%B0%E0%A4%BE%E0%A4%AB%E0%A5%8D%E0%A4%9F-%E0%A4%A5%E0%A5%8D%E0%A4%AF%E0%A4%A8,"July 15, 2015",नेवा: अनलाइन न्युज 
"थौं विन्डोज १० या लन्चिङ, थुकिया सुविधा सीकादिसँ !","माइक्रोसफ्ट कम्पनीं थौं जुलाई २९ य् थःगु न्हूगु अपरेटिङ सिस्टम विन्डोज–१० लन्च यायेत्यंगु दु । विन्डोज १० या निंतिं आपालं मनूत पियाच्वंगु दुसा थ्वपाखें कम्युटर प्रणालीइ न्हूगु ह्यूपाः वइगु आश उमिसं यानाच्वंगु दु । विन्डोज १० य् न्हूगु छु दयेफु, सीकादिसँ । न्हूगु छु दइ ? विन्डोज १० य् आपालं न्हूगु फिचर्स दइ । एप्पलया सिरी ( Siri) व गुगलया  Google Now  यात टक्कर बीगु निंतिं माइक्रोसफ्ट विन्डोज १० य्  Cortana डिजिटल असिस्टेन्ट फिचर दइ । माइक्रोसफ्टं दाबी याःगु दु कि विन्डोज स्टोरय् दइगु एप्स  पर्सनल कम्प्युट र  लिसें ट्याब्लेटय् निगुलिं नं ज्या याइ । लिसें माइक्रोसफ्टं एज वेब ब्राउजर्सय् न्हूगु फिचर्स नं थप याइगु जूगु दु । विन्डोज १० सीदु कथं युजर फ्रेन्डली जुइ । विन्डोज १० या फ्रि प्रिभ्यु भर्सन लन्च यायेधुंकूगु दुसा थुकिइ विन्डोज ७ (युजर फ्रेन्डली) व विन्डोज ८.१ (टचस्क्रिन फ्रेन्डली) निगुलिंया  गुण दुगु खः । थुकिं यानाः विन्डोज १० यात पर्सनल कम्प्युटर व ट्याब्लेट निगुलिं नं अःपुक छ्यलेफइ । सितिकं कायेदइगु विन्डोज १० प्रयोगकर्तां ध्यबा हे पुलेम्वायक कायेखनि । विन्डोज ७, ८ व ८.१ प्रयोगकर्तां दच्छितक विन्डोज १० यात सितिकं चले यायेखनी । अनंलिपा थुकिइ गुलि ध्यबा पुलेमाली थ्व धाःसा कम्पनीं प्रष्ट याःगु मदुनि । थुगु न्हूगु सफ्टवेयरयात कयाः कम्पनीं तःधंगु विचाः यानाच्वंगु दुसां आःया निंतिं प्रयोगकर्तादथुइ लोकंह्वायेमाः धकाः सितिकं बीत्यंगु खँ सीदुगु दु । विन्डोज १० यात माःगु कन्फिग्रेशन माइक्रोसफ्टं थुगु न्हूगु अपरेटिङ सिस्टम छ्यलेया निंतिं कम्प्युटर वा ट्याबलेटय् क्वय् न्ह्यथनाकथं जुइमाः धाःगु दु–",https://www.newaonlinenews.com//%E0%A4%A5%E0%A5%8C%E0%A4%82-%E0%A4%B5%E0%A4%BF%E0%A4%A8%E0%A5%8D%E0%A4%A1%E0%A5%8B%E0%A4%9C-%E0%A5%A7%E0%A5%A6-%E0%A4%AF%E0%A4%BE-%E0%A4%B2%E0%A4%A8%E0%A5%8D%E0%A4%9A%E0%A4%BF%E0%A4%99-%E0%A4%A5%E0%A5%81%E0%A4%95%E0%A4%BF%E0%A4%AF%E0%A4%BE-%E0%A4%B8%E0%A5%81%E0%A4%B5%E0%A4%BF%E0%A4%A7%E0%A4%BE-%E0%A4%B8%E0%A5%80%E0%A4%95%E0%A4%BE%E0%A4%A6%E0%A4%BF%E0%A4%B8%E0%A4%81,"August 28, 2015 10:23:19",नेवा: अनलाइन न्युज 
वासःया रुपय् अय्लाःया छ्यला,"मात्रा मिले जूसा बिष नं वासः जुइ धाःसा आपा त्वंगु अमृतं नं ज्या याइमखु । ताहालं न्याःगु विष पिकायेत नं विष हे छ्यलाः वासः दयेकातइ । अय्लाःयात सामान्यकथं छगू लत व नकारात्मक बस्तुया रुपय् कया वयाच्वंगु दु । अय्लाः नेवाःतय्गु संस्कृतिया छगू अभिन्न त्वँसाया रुपय् दयाच्वंगु दु । आपा अय्लाः त्वन धाःसा स्येँ, स्वँ, नुगःचु स्यनी, क्यान्सरथें ग्यानापुगु ल्वचं कइ धकाः नं प्रचार यानाच्वंगु दु तर वैज्ञानिकतसें नकतिनि छगू अध्ययन यासें अय्लाः त्वनिपिन्त नुगःचुया ल्वय् जुइगु सम्भावना म्हो जुइगु क्यंगु दु । छगू अनुसन्धानं छु क्यंगु दु धाःसां विशेषकथंया अय्लाःया निश्चित मात्रां नियमित त्वनेगु यात धाःसा नुगःचुया ल्वय् तंकेफइ । नियमित निश्चित मात्राय् अय्लाः त्वनीपिन्त नुगःचु सम्बन्धी ल्वय् जुइगु सम्भावना ३८ प्रतिशत म्हो जुइ धइगु क्यंगु दु ।  अमेरिकाया साउथ क्यारेलिना प्रान्तया वैज्ञानिकतसें ७,५०० मनूतय्के याःगु अनुसन्धानं थुगु लिच्वः पिथंगु खः । थुकथंया लिच्वः पिथंगु ‘अमेरिकन मेडिकल जर्नलं’ प्यदँतक अनुसन्धान यानाः थुगु लिच्वः पिथंगु न्ह्यथंगु दु । अय्लाः त्वनाः उज्वःपिन्त आपा लाभ जूगु खनेदत सुनां कि विशेषकथंया ‘वाइन’ त्वनेगु यात । वैज्ञानिकतसें अनुसन्धानया लागि ल्यःपिं न्ह्यद्वःत्या मनूत फुक्कं अय्लाः मत्वनिपिं खः ।  अनुसन्धानया झ्वलय् छुं मनूतय्त म्होचा मात्राय् अय्लाः त्वंकेगु सुरु यात । थुकी मिसातय्त न्हिच्छिया छगू पेग व मिजंतय्त निगू पेग अय्लाः न्हिंन्हिं त्वंकेगु यात । थुकिया लिसेलिसें साउथ क्यारेलिना विश्वविद्यालयया लिसें उमिगु ग्यसू नं जाँच यायेगु यात । थुगु अनुसन्धानं छु लुयावल धाःसा आपा अय्लाः त्वनिपिं स्वया निश्चित मात्राय् ‘वाइन’ त्वनिपिनिगु नुगःया अवस्था बांलाः धइगु लिच्वः वल । थुलि जक मखु कि अय्लाः त्वँ हे मत्वनिपिन्त स्वयाः नं निश्चित मात्राय् ‘वाइन’ त्वनिपिन्त नुगःचुया ल्वय् जुइगु सम्भावना म्हो जक जुइ । अझ न्ह्यालाथे कथंया अय्लाः त्वनिपिन्त स्वयाः ‘वाइन’या निश्चित मात्रा त्वनीपिन्त थुकथंया ल्वय् म्हो जक जुइगु क्यन । थुगु लिच्वः धाःसा पत्याः यायेतकं थाकुगु लुयावल ।  थुकथं अय्लाः त्वनिबलय् लाभ जुइगु लिच्वः वयेकवयेकं नं अमेरिकन हर्ट एसोसिएसनं अय्लाः मत्वंपिन्सं अय्लाः त्वनेगु सुरु यायेमते धकाः ख्याच्वः ब्यूगु दु । थुगु अनुसन्धानया मू वैज्ञानिक डान किङ्गं अनुसन्धानया लिच्वः तसकं अजूचायापुसे च्वंगु धासें अय्लाः मत्वंपिन्सं थुकिया सीमिति मात्रा नियमित त्वनेगु यात धाःसा नुगःचुया ल्वय् म्हो जुइ धाःगु दु । ",https://www.newaonlinenews.com//%E0%A4%B5%E0%A4%BE%E0%A4%B8%E0%A4%83%E0%A4%AF%E0%A4%BE-%E0%A4%B0%E0%A5%81%E0%A4%AA%E0%A4%AF%E0%A5%8D-%E0%A4%85%E0%A4%AF%E0%A5%8D%E0%A4%B2%E0%A4%BE%E0%A4%83%E0%A4%AF%E0%A4%BE-%E0%A4%9B%E0%A5%8D%E0%A4%AF%E0%A4%B2%E0%A4%BE,"August 4, 2015",नेवा: अनलाइन न्युज 
ट्वाइलेट स्वयां फोहर जुइ मोबाइल,"छुं ई न्ह्यः वैज्ञानिकतय्सं याःगु छगू अनुसन्धानय् कम्प्यूटरया कीबोर्डय् असंख्य मात्राय् किटाणुत दयाच्वनीगु खँ सार्वजनिक याःगु यक्व मदुनि ।  आः वयाः हाकनं वैज्ञानिकतय्सं याःगु मेगु खोजय् मोबाइल फोन ट्वाइलेट स्वयां नं फोहर जुइगु खँ धाःगु दु । मोबाइलं ट्वाइलेटय् थें न वइ ला मखु, तर छगू ट्वाइलेट सिटय् स्वयां अप्वः मोबाइल सेटय् किटाणुया ल्याः अप्वः दइ ।  अमेरिकाया एरिजोना विश्वविद्यालयया शोधकर्तातय् कथं मोबाइल थीथी मनूतय्गु ल्हातय् लाइ व इलय््ब्यलय् थीथी थासय् नं तइ । थथे याइबलय् हरेक पटक मोबाइल सेटय् न्हूपिं किटाणु संक्रमित जुइगु ह्वःताः दइ । विद्युतिय सामान जूगुलिं थुकियात लखं सिले मज्यू । उकिं मोबाइल सेटय् न्हियान्हिथं किटाणुया ल्याः अप्वयाच्वनी, अर्थात् मोबाइल सेट किटाणुतय्गु छेँ जूवनी ।  तारन्ताः ल्हाः सफा मयासें हे मोबाइल ज्वनीबलय् जक मखु, फोनय् खँ ल्हाय्बलय् सासःया माध्यमं म्हुतुं तकं किटाणुत मोबाइल सेटय् सरय् जुयाच्वनी । थुकथं मोबाइल सेटय् करोडौंया ल्याखय् थीथी किटाणुत च्वनाच्वंगु दइ, गुपिं मध्ये गुलिखे हानिकारक नं जुइ ।  मोबाइल फोन ट्वाइलेट स्वयां नं फोहर जुइगु थ्व अध्ययनया निचोड लिपा आः विश्वय् मोबाइल लगायतया ग्याजेटत सिले ज्यूगु वा सफा याये ज्यूगु छुं क्लिनिङ प्रोडक्ट उत्पादन यायेगु पाखे सम्भवतः छुं कम्पनीत न्ह्यचिलीगु विश्वास यानातःगु दु ।  छुं ई न्ह्यः तिनि लखं सिले ज्यूगु किबोर्ड उत्पादन जूथें हे आः लखं सिले ज्यूगु मोबाइल फोन नं उत्पादन मजुइ धकाः धाये मफु ।  मोबाइल फोन झीगु जीवनशैलीया छगू अभिन्न भाग जुइ धुंकूगु दु । तर थ्व अभिन्न अंग थुलिमछि फोहर जुइ कि गुकिं झीत हे गिजय् यानाच्वंगु दु व ल्वय्या खतरा अप्वयेका च्वंगु दु । तर झीसं थ्व खँ सि हे मस्यू ।  मोबाइल फोनयात ग्वलंग्वः हे सिलाः सफा याये ला मज्यू, तर इलय्ब्यलय् पिनेया खोल हिलेगु व पिनेया ब्वय् कापः प्याकाः हुइगु व दुनेया ब्वय् नं ब्रसं सफा यायेगु बांलाइ ।",https://www.newaonlinenews.com//%E0%A4%9F%E0%A5%8D%E0%A4%B5%E0%A4%BE%E0%A4%87%E0%A4%B2%E0%A5%87%E0%A4%9F-%E0%A4%B8%E0%A5%8D%E0%A4%B5%E0%A4%AF%E0%A4%BE%E0%A4%82-%E0%A4%AB%E0%A5%8B%E0%A4%B9%E0%A4%B0-%E0%A4%9C%E0%A5%81%E0%A4%87-%E0%A4%AE%E0%A5%8B%E0%A4%AC%E0%A4%BE%E0%A4%87%E0%A4%B2,"August 3, 2015",नेवा: अनलाइन न्युज 
थःगु पासवर्ड गुकथं सुरक्षित तयेगु ? ,"थौंकन्हय् इन्टरनेट व मोबाइलया महत्व न्ह्यिान्हिथं अप्वयावंगु दु । थीथी कथंया इन्टरनेट अकाउण्टय् छ्यलेगु पासवर्डया सुरक्षा व गोप्यतालिसे आर्थिक, सामाजिक व नैतिक लगायतया गोपनीयता व महत्व स्वानाच्वंगु दु ।  थुकथं थःगु पासवर्डयात सुरक्षित तयेत  फयांफक्व कुतः यायेमाः । मखुसां सुनां नं अःपुक पासवर्ड खुइगु वा ह्याक याइगु जोखिम दइ । थुकिं छिगु गोप्य डाटा जक मखु बैंकया दां तकं खुइफुगु सम्भावना दइ । पासवर्ड कमजोर मजुइमा व सुरक्षित जुइमा धकाः स्यल्लाःगु पासवर्ड सेट यायेगु छुं छुं तरिका थन न्ह्यब्वया च्वना ।  छितः माःथें ताःसा थःगु पासवर्डयात अनलाइन लकरय् नं तयादी फु ।  LastPass, SplashID Safe, 1Password    थुज्वःगु  सफ्टवेयर स्टोरं छिग ुपासवर्डयात इन्स्क्रिप्ट यानाः सुरक्षित तयातइ । वेबसाइटय् थःगु मास्टर पासवर्ड बियाः छिं लगइन यानादी फइ ।  थःगु मोबाइल फोनयात गुबलें नं  पासवर्ड रहित यानादीमते । छिगु फोनय् थःगु बारेय् यक्व महत्वपूर्ण जानकारी दयेफु, गुकियात मेपिसं स्वयेफु । ",https://www.newaonlinenews.com//%E0%A4%A5%E0%A4%83%E0%A4%97%E0%A5%81-%E0%A4%AA%E0%A4%BE%E0%A4%B8%E0%A4%B5%E0%A4%B0%E0%A5%8D%E0%A4%A1-%E0%A4%97%E0%A5%81%E0%A4%95%E0%A4%A5%E0%A4%82-%E0%A4%B8%E0%A5%81%E0%A4%B0%E0%A4%95%E0%A5%8D%E0%A4%B7%E0%A4%BF%E0%A4%A4-%E0%A4%A4%E0%A4%AF%E0%A5%87%E0%A4%97%E0%A5%81,"August 28, 2015, Thursday 16:19:10",नेवा: अनलाइन न्युज 
झीगु संस्कृतिइ थीथी मौलिक स्वांया विशेषता,"- इश्वरमान सिन्या झीगु संस्कृतिइ थीथी रंगिचंगी स्वांया आपलं आपा गुणं सम्पन्न भुमिका दया वयाच्वंगु खँ स्वाभाविक हे खः धायेमाः  । थ्व स्वतन्त्र राष्ट्र नेपाः दे चिकिचाकूगु जूसा नं झीपिं प्रकृति व संस्कृति न्हापा न्हापांनिसें ला व लुसि थें हे सम्बन्ध स्वाना वयाच्वंगु खः । युगौं युगनिसें मानव व स्वांया दथुई क्वात्तुगु सम्बन्ध दया वयाच्वंगु खँ आपासिनं स्यूगु हे खँ खः । झीगु न्हापायागु संविधानय् किटान याना तःगु स्वांया नां लाली गुराँस(तकुस्वाँ) खः । थ्व राष्ट्रया सम्पूर्ण पूर्व मेची निसें पश्चिम महाकाली थ्यंक थ्व राष्ट्रिय स्वांया नां कायेगु हे देशवासी फुक्कं नेपाली व न्हय्गु समुद्र पारया प्रवासी नेपालीत नं स्वाभिमानं गदगद व प्रफुल्ल जुयाः नुगया चक्का च्वनेगु याइ । थ्व देशय् १७ औं सताब्दी पाखें छम्ह प्रकाण्ड विद्वान, अन्वेषक, अनुसन्धानकर्ता पुष्प रत्नाकार नांयागु छगू महिमामय् हस्तलिखित ग्रन्थ सम्पादन याना झाःगु दु । व गौरवं सम्पन्न ग्रन्थय् असंख्य प्राचीन मौलिक थीथी गुराँस स्वांयागु उपयोग व विशेष विवरणया वर्णन नं यानाः झीगु नेपाःया समाजयात नासो त्वःता झाःगु ग्रन्थ राष्ट्रिय अभिलेखालयया धलखय् दु । व ग्रन्थया सम्पादनकर्ता खः विद्वान अमात्य नवमी सिं । वय्कःया धार्मिक ग्रन्थं वय्कः छम्ह प्रखर विद्वानय् ल्याः खायेमाः । वय्कः भाष्केन्द्र मल्ल १७ औं शताब्दी पाखेयाम्ह मन्त्री नं खः । थ्व हिमाल अधिराज्य, हिमाल प्रदेश, पहाड, तराई, भित्री, मधेश, नापनापं न्यागू विकासक्षेत्र, झिंप्यंगू अञ्चल व न्ह्यन्यागू विकास जिल्ला जिल्लाय् मौसम अनुसार सलंसः स्वांत ह्वया वयाच्वंगु खँय् निगू मत मदु जुइमाः । झीसं मौसम अनुसार दछि यंकं विभिन्न रंगविरंगया नस्वाः वःगु स्वां व बांबांलाःगु स्वां नं अल्याख हे खना च्वनागु दु । झी शैव, वैष्णव, साक्त, बौद्ध तथा सौर्य धर्मालम्बीतय्सं मन्दिर, शिवालय देवालय बौद्ध विहार, गुम्बा, मठ मन्दिरय् श्रद्धापूर्वक अनेक नांया स्वां, अक्षता फल मरिचरि तयाः पूजा अर्पण यायेगु ।    छगू परम्परा धायेमाः नेपालया समाजय् झीगु सभ्यताया प्रारम्भ इलं निसें थीथी जात जातया स्वांया ताजि समय समयलय् व्ह्याच्वंगु रंगविरंग स्वां, स्वांमाः मानव तथा देव देवताया स्मारक,मन्दिर, विहार व गुम्बाय् सुसज्जित याना वयाच्वंगु खः । झीगु संस्कृतिइ अनेक स्वांयागु अनेक नखःचखः व नित्यपुजा, सप्ताह, सत्यनारायणया व लोकेश्वर या धलंदना श्रद्धापूर्वक अब्सं च्वनिगु इलय् द्वफ्वस्वां व सितु शंखय् तया अर्घ बियाः आराधना याना मनय् शान्त प्राप्त याइगु जुल । थन हस्तसिद्ध कविराज, वैद्यतय्सं स्वांयागु माध्यमं वनया वासः उत्पादन याना सयौं स्वदेशया जडिबुटि पाखें असंख्य मात्राय् जनसेवा यायेगु याना वयाच्वंगु खनेदु । थ्व राष्ट्रिय झीगु मौलिक जडिबुटिया पाखें मानव समाजं अपार लाभ कया वयाच्वंगु खँय् निगूमत मदयेमाः । चुरे महाभारत स्वदेया वन जंगलय् मानवया जीवनयात संजीवनी बिइगु स्वां न ंगथे कि धौस्वां, चस्वां, पलेस्वां गुरुजु सत्व लिकाइगु जडिबुटिपाखें गुलिखें प्राणीयात स्वास्थ्य लाभ यायेत प्रेरणा बिया वयाच्वंगु दु । थ्व देशय् उपलब्ध जुइगु असंख्य सुगन्धित स्वांया ताजिमध्ये छुं्र सिद्धहस्त हसना, कपुस्वां, पारिजात आदि दे यंक यक्व उखे थुखे अपुक काय्दुगु रंगिविरंगी थीथी स्वां अल्याख हे दु । अथे हे वन जंगलय् काय् दुगु अति भनं बांलासे च्वंगु लुचक स्वां, अर्किडया ताजि नं यक्व यक्व हे दुगु खँ आपासिनं स्यूगु दु । झीगु देया अपार वनस्पति सुनाखरी आदि स्वांयागु भण्डार गाक्कं दु । थन प्राकृतिक बांबांलाःगु स्वांया अन्वेषण व अनुसन्धान कर्तातय्सं थःगु हे किसिमं योगदान याना झायाच्वंपिं सकल धन्यवादया पात्रत धायेमाः ताया ।  झी देया आपालं स्वांयागु ताजिमध्ये न्हय्न्हय्गू न्हय्च्यागू ति थन दु । स्वांया नां न्ह्यब्वयाच्वना ।  १. लालिगुराँस विभिन्न ताजि  २. गुराँस पुष्प ३. चमेली ४. जी स्वां पुष्प  ५. अगस्ति पुष्प ६. पलेस्वां ७. कपू स्वां ८. पालिजा स्वां  ९. वचुगु नील कमल पुष्प  १०. तकु स्वां ११. ग्वय् स्वां १२. ग्वय् स्वां तुयुगु  १३. चुहा स्वां १४. रुखकमल स्वां १५. गुणकेशरी स्वां १६. हसना स्वां १७. असर्फि स्वां १८. करवीर स्वां १९. तुइगु स्वां २०. लवं जिफ्वः स्वां २१. गोदावरी स्वां २२. गोदावरी पंचरंगी स्वां २३. केतकि स्वां २४. चःस्वां २५. मोति झुप्पा स्वां २६. केउचा स्वां २७. खेंपि स्वां २८. धतुर स्वां २९. धतुर स्वां ३÷४ ताजि ३०. सचिका स्वां ह्याउँगु  ३१. सचिका स्वां प्याजिरंग ३२. कछे स्वां ३३. ज्ञान थकू स्वां ३४. गं स्वां ३५.ककिचा स्वां ३६. लाहुरे स्वां ३/४ ताजि  ३७. राम कली स्वां ३८. कृष्ण कली स्वां ३९. सिनाय् स्वां ४०. अब्राख स्वां ४१. लाजवन्ती स्वां ४२. लवं स्वां ४३. हंसराज स्वां ४४. मू स्वां ४५. बेली पुष्प ४६. कनक चम्पा स्वां ४७. यल क्व स्वां ४८. पिताम्बर स्वां ४९. लापचा स्वां ५०. ग्वंग चुली स्वां ५१. ह्यचापालि स्वां ५२. सूर्यमुखी स्वां ५३. तरुग पुष्प  ५४. लुंचक स्वां ५५. दमन पुष्प ५६. अर्क पुष्प  ५७. सती रुदिलो पुष्प ५८. नागकेशर पुष्प  ५९. कुण्डिका पुष्प  ६०. ब्रक पुष्प  ६१. चितु पुष्प  ६२. देव पुष्प  ६३. अपराजिता ६४. गुलाफ स्वां दर्जनौं रंगिचंगी  ६५. द्रोष पुष्प ६६. लालपाते ह्याउँगु व म्हासुगु  ६७. तंग राज स्वां ६८. भृग राज स्वां ६९. भों स्वां ७०. तुल्सि ७१. ब्यांचा स्वां ७२. बौ स्वां ७३. सितु, वांगु व तुयुगु  ७४. आः भर्ति स्वां ७५. क्वय् गथि स्वां ७६. सिनाज्या स्वां ७७. अपा मार्ग (दतिवन) ७८. आंक पुष्प  झी आराध्ये द्यो श्री पशुपतिनाथ यात यःगु पुष्प व पुष्प रत्नाकार हस्तलिखित ग्रन्थय् न्ह्यब्वयातःकथं थन न्ह्यथना च्वना ।  क) आषाढ लाय् कृष्ण पक्ष चतुर्दशी खुनु कुण्डिका पुला वना परंपदय् थ्यनि । ख) श्रावण लाय् करवीर वना पुष्पं शिवायात पूजा यात धाःसा द्वःछिम्ह सा दान याःगु फल प्राप्त जुइ  ग) भाद्र लाय् अपा मार्ग (दतिवन) शिवयात पूजा यात धाय्गु हंसध्वजयुक्त विमान वया उत्तम लोकय् थ्यनि । घ) आश्विन लाय् आंक पुष्प शिवयात पूजा याइबलय् मयुर ध्वजयुक्त विमान गया परंमपद प्राप्त जुइ  ङ) कार्तिक लाय् शिवयात जी स्वां नयाः पूजा यात धाःसा शिवजीयागु प्रत्यक्ष दर्शन याये खनी ।  च) मंशिर लाय् पुष्पं शिवयात पूजा यात धाःसा शिवजी नापं च्वने दइ । छ) पौष लाय् धतुरो व स्वां छाया पूजा यात धाःसा परंमपदय् थ्यनि । ज) माघ लाय् चितु पुष्प तयाः शिवजीयात पूजा यात धाःसा निभाः त्वय्त्यंगु सूर्यचन्द्रयुक्त विमानय् च्वना परमपदय् थ्यनि । झ) फागुन लाय् द्रोण पुष्प तयाः शिवयात पुजा यात धाःसा इन्द्रयागु बच्छि आशन काये फइ  ञ) चैत लाय् देव पुष्प शिवयात पुजा यात धाःसा पुण्य लाइ । ट) बैशाख महिनाय् भण्डार पुष्प तया शिवयात पूजा यात धाःसा अश्वमेध यज्ञ यानागु तुल्य फल पावय् जुइ । ठ) ज्येष्ठ महिनाय् पलेस्वां तया शिवजीया पूजा यात कि उत्तम गति लाइ । थ्व तथ्य त झी राष्ट्रिय अभिलेखालय संग्रहित “पुष्प रत्नाकर” ग्रन्थकार नवमी सिंह हरताल भोतय् देवनागरी लिपिया गन्थ संखया ५९० अस्त पतलान्त पूर्ण ।  अद्वैद देवी पि चित कृति वेयो थितो पि प्रभवं तय वास्तुम् गिणाय वाधयम तिम लंम हस्ते पायाद पाया ञ्जगदीश्वराख्यम्  भासकरेन्द्र महीपाले तवे राज्यं प्रशासति ।  प्रणाम्यं देवता मिष्टं गुरु त ज्ञानकारकम् ।।  विचार्य विदुयै स्माद्र्ध मतसंकल्प सिद्धये ।",https://www.newaonlinenews.com//%E0%A4%9D%E0%A5%80%E0%A4%97%E0%A5%81-%E0%A4%B8%E0%A4%82%E0%A4%B8%E0%A5%8D%E0%A4%95%E0%A5%83%E0%A4%A4%E0%A4%BF%E0%A4%87-%E0%A4%A5%E0%A5%80%E0%A4%A5%E0%A5%80-%E0%A4%AE%E0%A5%8C%E0%A4%B2%E0%A4%BF%E0%A4%95-%E0%A4%B8%E0%A5%8D%E0%A4%B5%E0%A4%BE%E0%A4%82%E0%A4%AF%E0%A4%BE-%E0%A4%B5%E0%A4%BF%E0%A4%B6%E0%A5%87%E0%A4%B7%E0%A4%A4%E0%A4%BE,"August 5, 2015, Thursday, 14:00:50",नेवा: अनलाइन न्युज 
मस्तयत आपाः म्हितकल कि गणितय् बांलाइगु : शोध,"मस्तयत यदि गणित बांलाक सयेकेबीगु खःसा उमित म्हितेया निंतिं आपाः ई बीमाः । छगू अनुसन्धानं थ्व खँ सीदुगु दु कि फिटनेसं मस्तिष्कया उगु संरचनाया विकास जुइ गनं गणितया दक्षता अप्वयेकीगु खः । उगु अनुसन्धानया शोधकर्तातयसं धाः कथं मस्त जब एरोबिकल्ली फिट जुइ, उमिगु मस्तिष्कया कोशिकाया दकलय् द्यःनेया ब्व (सेरेब्रम) सालुसे च्वनाच्वनी । थुकिं यानाः उमिसं गणितय् बांलाःगु प्रदर्शन यायेफयाच्वनी ।",https://www.newaonlinenews.com//%E0%A4%AE%E0%A4%B8%E0%A5%8D%E0%A4%A4%E0%A4%AF%E0%A4%A4-%E0%A4%86%E0%A4%AA%E0%A4%BE%E0%A4%83-%E0%A4%AE%E0%A5%8D%E0%A4%B9%E0%A4%BF%E0%A4%A4%E0%A4%95%E0%A4%B2-%E0%A4%95%E0%A4%BF-%E0%A4%97%E0%A4%A3%E0%A4%BF%E0%A4%A4%E0%A4%AF%E0%A5%8D-%E0%A4%AC%E0%A4%BE%E0%A4%82%E0%A4%B2%E0%A4%BE%E0%A4%87%E0%A4%97%E0%A5%81-%E0%A4%B6%E0%A5%8B%E0%A4%A7,"August 13, 2015",नेवा: अनलाइन न्युज 
सितु घाँय् वासः नं खः,"हिन्दू समाजय् सितुया महत्व तःधं । सितुयात थीथी धार्मिक ज्याखँय् चाखो बस्तुया रुपय् छ्यलेगु याः । धार्मिक मान्यताकथं क्वखं अमृत पान याये धुंकाः सितु घाँसय् त्वाः हुयावंगु धइगु न्यनेदु । अथे जूगुलिं सितुइ न्ह्याथेंजाःगु अवस्थाय् नं म्वाना च्वनेफुगु गुण दु । नागपञ्चमिया दिनय् सितुं दुरु हाः यानाः पूजा यायेगु अले सौ, ध्यबा नापं सितु नं मूलुखा फुसय् तिकेगु याइ । थथे सितु नं तिकेगु यात धाःसा मभिं तत्व छेँय् दुहां वयेफइमखु धइगु विश्वास यानातःगु दु । अथेहे श्राद्ध यायेबलय् अले मेमेगु भिंज्या यायेत नं सितुं साया दुरु हाःहाः याना छेँ चोखो यायेगु चलन दु ।  झीसं सितु धायेगु यात संस्कृत भाषं दुर्वा व शतपर्वानं धाइसा खँय् भाषं दुबो धाइ । अथेहे सितुयात अंग्रेजीं ऋयलअज नचबकक धाइसा ल्याटिन भाषं ऋथलमयल मयअतथयिल उभचक धाइ । सितु बँय् कत्तिक ज्वनाच्वनिगु अले चकंक न्यनाच्वनिगु छगूकथंया घाँय् खः । सितु घाँय् खुल्ला चौर अले लँय् जःखः न्ह्याथासं लुइके फु । सितुया हः चिचिहः जुइ, थ्व अथेहे १–४ इञ्चतक ताःहाः जुइ । सितुया स्वां फिका वाउँसे गुलिंगुलिं बैजनी रंगया नं जुइ । स्वाँ छिप्पे जुइकाः फुस्रो रङ्गया जुइ ।  सितुया पुरा भाग हे वासःया रुपय् छ्यलेगु याइ । सितु घाः जुया हि वइबलय्, ल्हाःतुति इसुक स्याःगु अले पित्तया ल्वय् जूगु यात छ्यले ज्यू । दुर्घटना जुया घाः जुल अले घालं हि वयाच्वन धाःसा हि दिकेगु लागि सितु छ्यले ज्यू । घाः जूगु इलय् सितु पावासःया रुपय् छ्यलेगु याइ ।  थुकिया लागि सितुयात बांलाक सफा याना नचुक छ्याना घाः जूगु थासय् पानाबिइगु यायेमाः । ल्हाः तुति इसुक स्यात धाःसा सितु आन्तरिक अले बाह्य रुपय् नं छ्यले ज्यू ।  थुज्वःगु इलय् सितुयात नचुक निनाः स्याःथाय् बुलेगु याःसां ज्यू अले सितुया ति १०–२० मि.लि. त्वनाबिल धाःसां याउसे च्वनी, सितुया सर दुरुइ तया त्वनेगु नं याः । पिशाव पोले जूगु इलय् सितुया रस त्वनेगु यायेमाः । सितुया रस पिकया न्हियान्हिथं १०–२० मि.लि. सुथबहनी त्वनेगु यात धाःसा थुकिं पिशाव पोले जूगु लनावनी । पित्तया ल्वय् दुसा नं सितुया प्रयोगं फाइदा हे जुइ । सितुया रस नियमित रुपं त्वनेगु यात धाःसा पाचन शक्ति अप्वइ लिसें पित्तया ल्वय् नं म्हो जुयावनी ।  सितुयात दीर्घजीवनया प्रतिकया रुपय् नं कायेगु याः । अथे जूगुलिं ब्याहाया इलय् सितुमाः हनाः क्वखायेकिगु चलन नं आःतक दनि । नेपाली वासलय् सितुया तःधंगु थाय् दु । दुर्वाद्य घृत, दुर्वादि क्वाथ आदि सितु छ्यला दयेकातःगु नेपाली वासःत खः ।  सितु झीगु जीवनय् धार्मिक, सांस्कृतिक, परम्परागत अले चिकित्सा क्षेत्रय् थीथी ल्याखं ज्या ख्यलय् वयाच्वंगु दु । सितुया पु शक्तिशाली जुइ, थ्व पचे जुइमखु । जनावरं नयेधुंकाः नं सितुया पु पचेजुइगु अले जनावरया शरीरं पिहां वयेधुंकाः नं हाकनं म्वाना वयेफु ।",https://www.newaonlinenews.com//%E0%A4%B8%E0%A4%BF%E0%A4%A4%E0%A5%81-%E0%A4%98%E0%A4%BE%E0%A4%81%E0%A4%AF%E0%A5%8D-%E0%A4%B5%E0%A4%BE%E0%A4%B8%E0%A4%83-%E0%A4%A8%E0%A4%82-%E0%A4%96%E0%A4%83,"September 17, 2015",नेवा: अनलाइन न्युज 
एकीकृत बस्ती पुनःनिर्माण अभियानपाखें लःल्हाःगु निवेदनया पूर्णपाठ,"मिति ः २०७२ भाद्र १ गते मंगलवाः हनेबहःम्ह प्रमुख तथा कार्यकारी अधिकृतजु, येँ महानगरपालिका, येँ ।    विषय ः  भित्री शहरया पुलांगु बस्ती एकीकृत बस्तीकथं पुनःनिर्माण सम्बन्धय् ।   उगु विषयया सम्बन्धय् २०७२ साल वैशाख १२ गते ब्वःगु विनाशकारी भुखाय् व अनं लिपा ब्वयाच्वंगु पराकम्पनया हुनिं थीथी क्षेत्रया भौतिक संरचनात क्षति जुइगु झ्वलय् येँ महानगरपालिकादुने लाःगु वडा नं. १२ निसें ३० वडातकया भित्री शहरया पुलांगु छेँत अधिकांश रुपय् पूर्ण क्षति जूगु व भूकम्प धुंकाः तत्काल यायेमाःगु राहतया ज्यात सरोकारवाला निकाय व थीथी संघसंस्थातय्गु सहभागिताय् नेपालमण्डल राहत अभियानया संयोजनय् जुयाच्वंगु जानकारी याकाच्वना ।  महानगरपालिकाया दुनेया शहर सलंसः दँ न्ह्यः कलात्मक रुपय् निर्माण जूगु व थुगु कलात्मक शहरयात स्वयेगु आज्जुं हलिंन्यंकंया पर्यटकत वइगु व थुकिं महानगरपालिकां आयआर्जन तकं यानावयाच्वंगु सकसिनं स्यूगु हे खँ खः । थथेजूगुलिं, थुज्वःगु कलात्मक शहरयात ल्यंका तयेगु जिम्मेवारी स्थानीय बासिन्दाया लिसेलिसें महानगरपालिकाया नं दायित्व जुइगुलिं फयांफच्छि याकनं नगरया संरचनायात एकीकृत रुपय् बस्ती विकास यानाः पर्यटक आवागमनयात तकं सहजीकरण यायेत ग्वाहालि जुइकथं बस्ती विकास यायेगु ज्या यायेमाःगु खनेदु ।  थ्वहे सन्दर्भय् नेपालमण्डल राहत अभियान अन्तर्गत हे च्वनाः नेपालमण्डल सम्पदा संरक्षण गुथि व एकीकृत बस्ती पुनःनिर्माण अभियान दुनेया शहरया बस्तीयात एकीकृत रुपय् बस्ती विस्तारया निंतिं पुनःनिर्माणया जनचेतना अभियान तकं न्ह्याका वयाच्वंगुली का.म.पा. वडा नं. १२ निसें ३० नं. वडाया स्थानीय बासिन्दातय्पाखें सम्बन्धित वडा कार्यालयय् क्षतिया विवरणलिसेंया निवेदन बिइधुंकूगु अवस्था दुगु व पुनःनिर्माण यायेबलय् थवंथवय् स्वानाच्वंगु छेँत थुनेत तकं थाकुगुलिं मंकाः कथं थुनाः एकीकृत बस्तीया रुपय् विकास याये दयेमा धकाः थीथी क्षेत्रपाखें माग वयाच्वंगु अवस्था जूगुलिं प्राप्त जू वःगु निवेदन लिसें समयानकूल, सांस्कृतिक, मौलिकताय् असर मलाईकथं यानाः एकीकृत रुपय् बस्ती विकास यायेत आवश्यक अध्ययन व पुनःनिर्माणया ज्या न्ह्याकेत निवेदन ब्यू वयागु दु । भलसा दु, छिकपिसं थुगु निवेदनयात  तत्काल अध्ययन यानाः ज्या न्ह्यने न्ह्यज्याका दी ।    प्राप्त जू वःगु निवेदन १.का.म.पा. वडा नं. १८ अन्तर्गत डम्बोचोक, छुबिननि, बिज्यापुननि २.का.म.पा. वडा नं. २६ अन्तर्गत लंको टोल ३.का.म.पा. वडा नं. २७ अन्तर्गत न्हैंकतला, सूचिकार गल्ली, वलाछेँ   बोधार्थ ः १.सहरी विकास तथा भौतिक योजना मन्त्रालय, सिंहदरबार २.पुरातत्व विभाग ३.स्थानीय विकास मन्त्रालय, सिंहदरबार ४. नगर विकास प्राधिकरण, अनामनगर ५.पर्यटन, नागरिक तथा संस्कृति मन्त्रालय, सिंहदरबार",https://www.newaonlinenews.com//%E0%A4%8F%E0%A4%95%E0%A5%80%E0%A4%95%E0%A5%83%E0%A4%A4-%E0%A4%AC%E0%A4%B8%E0%A5%8D%E0%A4%A4%E0%A5%80-%E0%A4%AA%E0%A5%81%E0%A4%A8%E0%A4%83%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A3-%E0%A4%85%E0%A4%AD%E0%A4%BF%E0%A4%AF%E0%A4%BE%E0%A4%A8%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B2%E0%A4%83%E0%A4%B2%E0%A5%8D%E0%A4%B9%E0%A4%BE%E0%A4%83%E0%A4%97%E0%A5%81-%E0%A4%A8%E0%A4%BF%E0%A4%B5%E0%A5%87%E0%A4%A6%E0%A4%A8%E0%A4%AF%E0%A4%BE-%E0%A4%AA%E0%A5%82%E0%A4%B0%E0%A5%8D%E0%A4%A3%E0%A4%AA%E0%A4%BE%E0%A4%A0,"September 17, 2015",नेवा: अनलाइन न्युज 
स्पाम इमेल पनेगु गुकथं ,"थौंकन्हय् बजारय् एण्ड्रोइड फोनया छ्यलाबुला तसकं अप्वः जुयाच्वंगु दु । थुज्वःगु फोन छ्यलेबलय् थीथी एप छ्यलेगु निंतिं छगू जीमेल एकाउण्ट अनिवार्य चायेकेमाः वा दुगु एकाउण्टयात रजिस्टर यायेमाः । थुगु जीमेल एडे«सपाखें छिं गूगलया फुक्क सेवा कायेखनी तर एप्सं छिगु जानकारी नं ट्राय्क याइ । थथे जूगुलिं छिगु ईमेल इनबक्सय् वइगु स्पाम इमेलपाखें छितः भचा समस्या ब्वलंकेफु । छिं एण्ड्रोइड छ्यला हे मदीसां नं ईमेल छ्यलेबलय् वइगु स्पामपाखें दिक्क याःगु जुइफु ।  स्पाम मेलय् थीथी कथंया ज्वलंत न्यायेत इनाप यानाः मेल वइ, गुगु झीत माःगु ज्वलं मजुइफु ।  थथे म्हमस्यूगु व थम्हं मययेकागु ईमेल पनेत ‘अनरोल मी’ नांया सेवां छितः ग्वाहालि यायेफु । ‘अनरोल मी’ थःगु ईमेलयात रजिस्टर यानाः छिगु इनबक्सयात स्क्यान याइ ताकि छिं न्यूजलेटर, स्पाम आदि हुनिं समस्या जुइ । गुलि नं स्पाम ईमेल दु, उकियात ‘अनरोल मी’या सूचीइ तयाबियादिसँ, थुकिं छिगु थःगु समस्याया हल जुइ ।  मेलड्रपं छिगु निंतिं छगू ईमेल आईडी दयेकाबी, थुकियाछ छ्यलाः छिं गुगु नं वेबसाइटय् रजिस्टर यानादीफु ।  थ्व ईमेल पासवर्ड म्वाःगु जुइ । छितः गुबले ईमेल छ्यलेमाली, छिं लगइन यानादीफइ ।  छिं छगूस्वयां अप्वः ईमेल तयादीफइ । खतुं, न्यूजलेटर व मेमेगु साइटय् छ्यलेगु निंतिं छगू मेगु ईमेल आईडी दयेके फइ । ",https://www.newaonlinenews.com//%E0%A4%B8%E0%A5%8D%E0%A4%AA%E0%A4%BE%E0%A4%AE-%E0%A4%87%E0%A4%AE%E0%A5%87%E0%A4%B2-%E0%A4%AA%E0%A4%A8%E0%A5%87%E0%A4%97%E0%A5%81-%E0%A4%97%E0%A5%81%E0%A4%95%E0%A4%A5%E0%A4%82,"September 20, 2015",नेवा: अनलाइन न्युज 
स्मार्टफोनया क्यामरा थुकथं जुइ अझ स्मार्ट,"गुलि छिगु स्मार्टफोनया क्यामरा गुलि गुणस्तरीय जुयावल उलि हे छिगु फोनय् बांलाःगु फोटो एडिटिंग ऐप नं माली ।  छिं थःगु स्मार्टफोनं फोटो कायेबलय् हरेक फोटो बांलाइ हे धइगु गुगुं ग्यारेन्टी मदु । तर छिं उकियात छुं भचासां बांलाके धाःसा फइ ।  स्मार्टफोन वा ट्याबलेटय् काःगु किपा या निंतिं फोटो कायेत स्नापसीड दकलय् बांलाःगु एडिटिंग सफ्टवेयर खः ।  एण्ड्रोइडया सफ्टवेयर ग्यालरीइ यक्व सफ्टवेयरत मध्ये स्नैप्सीडय् यक्व सुविधा लुइकेफइ ।  एडिट यायेबलय् छितः यक्व विकल्प लुइकेफइ गुकी स्वयाः छिं थःगु डेस्कटपय् एडिटिङ यानाच्वना थें तायेकेफइ ।  मेगु सफ्टवेयर क्यामरा–५१ खः । थुकिया विशेषता धइगु थ्व डिवाइस थःम्हेसिनं हे डिटेक्ट यानाः छितः माःगु सेटिङ यक्व याइ ।  फोटो कायेबलय् थ्व ऐप सीन, सामान, ख्वाः आदि फुक्क म्हसीकी । अनंलिपा क्यामरायात थ्व धयाबी कि उज्वःगु अवस्थाय् दकलय् बांलाःगु किपा गुकथं कायेफइ ।  यदि छिगु स्मार्टफोनया क्यामरां ‘र’ मोडय् किपा कायेगु स्वीकृति ब्यूसा म्यानुअल क्यामरा छिगु लागि बांलाःगु विकल्प छ । थ्व फोटोग्राफी पेशा याइपिनि थुज्वःगु ऐप खः ।  थुगु ऐपया छ्यलां छिं शटर स्पीड, फोकस, दूरी, आईएसओ, वाइट ब्यालेन्स थुज्वःगु यक्व फंक्शनयात छिं कंट्रोल यायेफइ ।  कैमरा–५१ व स्नापसीडं ब्यागलं, मैन्युअल कैमरा डाउनलोड यानागुया ध्यबा बी । ",https://www.newaonlinenews.com//%E0%A4%B8%E0%A5%8D%E0%A4%AE%E0%A4%BE%E0%A4%B0%E0%A5%8D%E0%A4%9F%E0%A4%AB%E0%A5%8B%E0%A4%A8%E0%A4%AF%E0%A4%BE-%E0%A4%95%E0%A5%8D%E0%A4%AF%E0%A4%BE%E0%A4%AE%E0%A4%B0%E0%A4%BE-%E0%A4%A5%E0%A5%81%E0%A4%95%E0%A4%A5%E0%A4%82-%E0%A4%9C%E0%A5%81%E0%A4%87-%E0%A4%85%E0%A4%9D-%E0%A4%B8%E0%A5%8D%E0%A4%AE%E0%A4%BE%E0%A4%B0%E0%A5%8D%E0%A4%9F,"September 27, 2015",नेवा: अनलाइन न्युज 
हिनय् द्यनीपिन्ंत बांलाःगु बुखँ ,हिनय् द्यनीपिन्त बालागु बुखँ वःगु दु । छगु शोध कथ ंहिनय् द्यनेबलय् रक्तचाप व भविष्य जुइगु हार्ट अटैक पाखें शुरक्षित जुइ ।,https://www.newaonlinenews.com//%E0%A4%B9%E0%A4%BF%E0%A4%A8%E0%A4%AF%E0%A5%8D-%E0%A4%A6%E0%A5%8D%E0%A4%AF%E0%A4%A8%E0%A5%80%E0%A4%AA%E0%A4%BF%E0%A4%A8%E0%A5%8D%E0%A4%82%E0%A4%A4-%E0%A4%AC%E0%A4%BE%E0%A4%82%E0%A4%B2%E0%A4%BE%E0%A4%83%E0%A4%97%E0%A5%81-%E0%A4%AC%E0%A5%81%E0%A4%96%E0%A4%81-0,"September 29, 2015, Sunday 23:57:17",नेवा: अनलाइन न्युज 
नकारात्मक खं बचय् जुइगु स्वंगू उपाय,"नकारात्मक सोच वइगु यक्व हुनिंत दइ । सुं छम्हेसिया बिचाः छगू हुनिं नकारात्मक जुइफु सा मेम्हेसिया बिचाः मेगु हे हुनिं नकारात्मक जुइफु । थथेजूगुलिं थःगु बिचाःया तुलना मेपिनि बिचाःलिसे यानादीमते । नकारात्मकतापाखें पिहाँ वयेगु नं यक्व लँपुत दइ । थपिं मध्ये स्वंगू तरिकाया बारे थन चर्चा याये ।   न्ह्याबलें दुग्यंक बिचाः यानादीमते ः जिंदगी पूवंक हे अःपु वा थाजु जुइमखु । गथे कि फुक्कं सत्य खः वा फुक्कं असत्य खः । गुलिं सत्य खः अले गुलिं असत्य खः । दुग्यंक बिचाः यानावना धाःसा नेगेटिभ बिचाः ब्वलना वइ । न्हूपिं मनूतलिसे नाप लाये बलय् भतिचा नर्वसनेस दइ, तर थ्व बिचाः यायेगु कि जितः न्हूपिं मनूतय्सं ययेकी मखु पाय्छि मखु । ज्याकुथिं छेँय् वनेबगु इलय् वा वल धाःसा सनिल वा चा हे स्यन धकाः बिचाः यानादी मते । बिचाः यानादिसँ कि आः छेँय् वनेत भचा लिबाइ । न्ह्यागु खँय् नं छु नं छुं पोजिटिभ दइ उकियात स्वयादिसँ ।  मेपिसं कनाच्वंगु नकारात्मक खँ पियादी मते ः  थःत स्याइगु वा तं पिहाँवइएगु निष्कर्षय् वनादी मते । सुनां नं छुं खँ धाल धाःसा मेमेगु खँ थःम्हं हे बिचाः यायेगु यानादी मते । यदि सुं सुम्बक च्वनाच्वन धाःसा वय सुम्क च्वनाच्वंगुया अर्थ थःम्हं हे लिकया दी मते । नेगेटिभ सोच तल धाःसा मेपिसं धाइगु हरेक खँयात नेगेटिभ मिखां स्वयेगु बानी जुइ । यदि छिं मस्यु कि मेपिसं छु बिचाः यानाच्वन यानाच्वन वया बिचाःया बारे थःम्हं हे बिचाः यानादी मते ।  आशा यायेगु त्वःता दी मते, थःत पाय्छि मजूगु व कडा नियम दयेकादी मते ः ",https://www.newaonlinenews.com//%E0%A4%A8%E0%A4%95%E0%A4%BE%E0%A4%B0%E0%A4%BE%E0%A4%A4%E0%A5%8D%E0%A4%AE%E0%A4%95-%E0%A4%96%E0%A4%82-%E0%A4%AC%E0%A4%9A%E0%A4%AF%E0%A5%8D-%E0%A4%9C%E0%A5%81%E0%A4%87%E0%A4%97%E0%A5%81-%E0%A4%B8%E0%A5%8D%E0%A4%B5%E0%A4%82%E0%A4%97%E0%A5%82-%E0%A4%89%E0%A4%AA%E0%A4%BE%E0%A4%AF,"September 5, 2015",नेवा: अनलाइन न्युज 
संसारय् यौन बजाः तःधन,"भारतया मूमू सहर मुम्बई, दिल्ली, कलकत्ता व बैंग्लोरय् पुलिसं अभियानया हे रुपय् विदेशी मिस्त संलग्न दुुगु सेक्स नेटवर्कयात नियन्त्रणय् कयाच्वंगु दु । थुकथं ज्वंपिं मध्ये जर्मन, रुसी, युक्रेनी र उज्बेकिस्तानया अप्वः दु ।  विश्वन्यंकं हे संगठित गिरोहतय्सं इन्टरनेटपाखें थ्व ज्यायात छे“य् छे“य् सेवाया रुप बियायंकूगु दु । भारतीय पत्रपत्रिकाय् मसाज, स्पा व घरेलु महिला ज्याकःमिया विज्ञापन बियाः जुयावयाच्वंगु थ्व ज्या छुं द“ थुखे यक्व हे आधुनिक जुइ धुंकल ।  दलालपाखें चच्छिया २५ द्वःनिसें १ लख भारुइ ग्राहकतक थ्यंकीपिं थुपिं मिस्त पर्यटकीय भिसाय् वयेगु याइ ।  उच्च सरकारी अधिकारीतक बांलाक हे पहु“च दुपिं छुं विदेशी सुन्दरीतय्सं दंद“तक भिसा थपय् यानाः देह व्यवसाययात निरन्तरता बियावया च्वंगु दु । थ्व द“य् जक अन विदेशी यौनकर्मीपिनि झिगुलिं मल्याक पुचःया पहिचान यानाः पुलिसं कारवाही याये धुंकूगु दु । मागकथं छुं ईया दुने हे उपिं विश्वया न्ह्यागु नं देसय् थ्यनीगु जूगु दु । विदेशी यौनकर्मीत ग्राहकया मागकथं सेवा बीत कुशल व प्रशिक्षित जूगुलिं एसियाय् थुमिगु माग अप्वया वःगु छगू अध्ययनं क्यंगु दु । प्रमाण मगाक्क ज्वन धाःसा विदेशी यौनकर्मीं हे पुलिसयात मुद्दा तइगु तकं जुयाच्वंगुलिं पुलिसयात अझ समस्या जुयाच्वंगु स्रोतं धाःगु दु ।  इन्टरनेट व बैंक खातापाखें हे सकतां ज्या जुइगु जूगुलिं यौनकर्मी व दलाल नाप मलासे हे थ्व ज्या जुयाच्वनी ।  यौन व्यवसाय आः छुं छगू गां, समुदाय, गल्ली वा राजमार्गय् जक लिमकुने धुंकल । अप्वयावंगु यौन आकांक्षा व मागकथं संसारन्यंक यौन सञ्जालया विस्तार जूगु दु ।  बेबसाइट, सामाजिक सञ्जालया विस्तार र मोबाइलया असीमित सेवां थ्व पेसायात गति ब्यूगु दु । आः थ्व सेवा कोठाय् हे लुइके फूगु जूगु दु । दलालपिसं ग्राहक व यौनकर्मीदथुइ घनिष्टता व विश्वास सृजना यायेत थ्व पेशायात ‘सेक्स विथ फ्रेन्डसिप’ नां ब्यूगु दु ।सन् २०११, डिसेम्बरया रेकर्डकथं विश्वन्यंकं ३६ करोड ६८ लाख ४८ हजार ४ सय ९३ बेबसाइट दु । उकी मध्ये लखौं मतिना, रोमान्स, डेटिङ व सेक्स सम्बन्धी साइटतय्सं मनूतय्गु पतिंचा व छगू कलय् विदेशी यौनकर्मीतक थ्यंका बी । यक्वस्यां सुलाः सुलाः थ्व वेभसाइटपाखें थःगु सुलाच्वंगु आकांक्षा पूवंकी ।  गरिबी, बेरोजगारी व अध्ययन खर्च चूलाकेत थ्व पेसाय् लगय् जुइपिं स्वयां चांचां कार गइपिं व विलासी जीवन म्वाये न्ह्याःपिं शिक्षित युवतीपिसं थ्व व्यवसायया आधुनिक स्वरुपयात नेतृत्व बियाच्वंगु दु । विश्वन्यंकं विस्तारित थ्व नेटवर्कं छे“ व होटलया कोठातक गुगु नं देय् व द“या यौनकर्मी उपलब्ध याके फुगु जूगु दु ।  केन्द्रीय प्रहरीया कथं अभिनय, मोडलिङ, स्पा व मसाजया आडय् भारतबाहेक खाडी मुलुकतक थ्व पेशा याइपिं निसः हाई प्रोफाइल यौनकर्मीया पहिचान जूगु दु । उपिं मिस्त सुनां शंका हे याये मफइगु उच्चवर्ग व घरानाया दर्जन स्वयां अप्वः मिस्तपाखें भारत, थाइल्याण्ड व सिंगापुरतक यौनव्यवसाय न्ह्याकाच्वंगु नेपाल प्रहरीं हे खुलासा याःगु खः । छुं ई न्ह्यः जक पूर्वी चीनया  झेन्जियाङ प्रान्तया योङकाङ सहरय् नाबालिगयात यौनव्यवसायय् लगय् याःगु आरोपय् ज्वंपिं खुम्ह थुकिया हे छगू कडी खः । थ्व गिरोहलिसे सा“ठगा“ठ दुगु अभियोगय् छम्ह जनप्रतिनिधि ज्वन । यौन ल्वय्या म्हो जोखिम दइपिं १८ दं क्वय्या थुपिं मिस्तय् ग्राहक तःधंपिं ब्यापारी खः ।   अन्तर्राष्ट्रिय कासालिसें जुइगु े रेभ (नशा व सुन्दरी) पार्टीइ मोडलिङ व अभिनयलय् दख्खल दुपिं हाई प्रोफाइल यौनकर्मीया माग संस्कृतिया रुपय् विकसित जूगु दु । भारतीय पुलिसं टिभी व सिल्भर स्क्रिनया सेलिब्रेटीतय्त होटेलया कोठा व पार्टीं ज्वनीगु सामान्य जूगु दु ।  विश्वया यक्व देसय् यौनव्यवसाय व थ्वलिसे स्वाःगु मेमेगु व्यवसायत सेक्स सप, स्ट्रिप क्लब, एडल्ट थिएटरं मान्यता काये धुंकल ।  थ्व ज्या थाइल्यान्ड व एसियाया गुलिखे देसय् अघोषितरुपं खुलेआम न्ह्याना हे च्वंगु दु ।  भारत कलकत्ताया सोनागाछी एसियाया हे तःधंगु यौनबजारकथं म्हस्यू । नेदरल्याण्डया डे बालेन, जर्मनीया रिपेरबानय् प्रशासनं कानुनी मान्यता ब्यूगु दु ।  रेडलाइट दुगु देसय् अफ्रिकाया घाना, आइभोरी कोस्ट, केन्या, दक्षिण अफ्रिका व युगाण्डा लाः । एसियाय् कम्बोडिया, चीन, हङकङ, भारत, इन्डोनेसिया, इरान, जापान, दक्षिण कोरिया, मलेसिया, पाकिस्तान, फिलिपिन्स, सिंगापुर व भियतनाम नं देह व्यवसाय जुइगु देसय् लाः । युरोपय् अस्ट्रिया, बेल्जियम, डेनमार्क, फ्रान्स, जर्मनी, आयरल्यान्ड, नेदरल्यान्डस्, स्पेन, स्विटजरल्याण्ड, बेलायत, स्कटल्यान्ड र वेल्सय् यक्व यौनमण्डी दु । उत्तरी अमेरिका, क्यानाडा, मेक्सिको, अमेरिका, अस्ट्रेलिया, न्युजिल्यान्ड, अर्जेन्टिना व ब्राजिलं थुकियात स्वीकार याःगु दु । भारतया मूमू सहर मुम्बई, दिल्ली, कलकत्ता व बैंग्लोरय् पुलिसं अभियानया हे रुपय् विदेशी मिस्त संलग्न दुुगु सेक्स नेटवर्कयात नियन्त्रणय् कयाच्वंगु दु । थुकथं ज्वंपिं मध्ये जर्मन, रुसी, युक्रेनी र उज्बेकिस्तानया अप्वः दु । विश्वन्यंकं हे संगठित गिरोहतय्सं इन्टरनेटपाखें थ्व ज्यायात छे“य् छे“य् सेवाया रुप बियायंकूगु दु । भारतीय पत्रपत्रिकाय् मसाज, स्पा व घरेलु महिला ज्याकःमिया विज्ञापन बियाः जुयावयाच्वंगु थ्व ज्या छुं द“ थुखे यक्व हे आधुनिक जुइ धुंकल ।  दलालपाखें चच्छिया २५ द्वःनिसें १ लख भारुइ ग्राहकतक थ्यंकीपिं थुपिं मिस्त पर्यटकीय भिसाय् वयेगु याइ ।  उच्च सरकारी अधिकारीतक बांलाक हे पहु“च दुपिं छुं विदेशी सुन्दरीतय्सं दंद“तक भिसा थपय् यानाः देह व्यवसाययात निरन्तरता बियावया च्वंगु दु । थ्व द“य् जक अन विदेशी यौनकर्मीपिनि झिगुलिं मल्याक पुचःया पहिचान यानाः पुलिसं कारवाही याये धुंकूगु दु । मागकथं छुं ईया दुने हे उपिं विश्वया न्ह्यागु नं देसय् थ्यनीगु जूगु दु । विदेशी यौनकर्मीत ग्राहकया मागकथं सेवा बीत कुशल व प्रशिक्षित जूगुलिं एसियाय् थुमिगु माग अप्वया वःगु छगू अध्ययनं क्यंगु दु ।  प्रमाण मगाक्क ज्वन धाःसा विदेशी यौनकर्मीं हे पुलिसयात मुद्दा तइगु तकं जुयाच्वंगुलिं पुलिसयात अझ समस्या जुयाच्वंगु स्रोतं धाःगु दु ।  इन्टरनेट व बैंक खातापाखें हे सकतां ज्या जुइगु जूगुलिं यौनकर्मी व दलाल नाप मलासे हे थ्व ज्या जुयाच्वनी । (एजेन्सी)",https://www.newaonlinenews.com//%E0%A4%B8%E0%A4%82%E0%A4%B8%E0%A4%BE%E0%A4%B0%E0%A4%AF%E0%A5%8D-%E0%A4%AF%E0%A5%8C%E0%A4%A8-%E0%A4%AC%E0%A4%9C%E0%A4%BE%E0%A4%83-%E0%A4%A4%E0%A4%83%E0%A4%A7%E0%A4%A8,"September 4, 2015, Saturday 17:37:33",नेवा: अनलाइन न्युज 
यौन व अयलाः,"यौन जीवन न्ह्यइपुल धाःसा वया जीवन नं उकथं हे न्ह्यइपुइ अले यौन जीवन स्यन धाःसा वयात जीवनय् नं उकिया लिच्वः लाइगु विश्लेषण मनोविद््तसें याना वयाच्वंगु दु । थुज्वःगु अवस्थाय् यौन जीवन न्ह्यइपुकेगु लागि मनूतसें यौन स्वापू तये न्ह्यः अय्लाःथ्व“ आदि मादक पदार्थ अले थीथी कथंया ड्रग्सत त्वने ययेकु धइगु ख“ छगू अध्ययनं क्यंगु दु ।   यूरोपया नच्चा ल्यासेल्याय्म्हत दथुइ नशालु पदार्थ त्वना थःपिनिगु यौन जीवन सुथां लाकेफइ धइगु धारणा दुगु छगू लिच्वः पिहांवःगु दु । थुज्वःगु धारणा दयेकूपिं यूरोपियनत मध्ये दकलय् न्ह्यःने बेलायती खनेदुगु दु । थुकथं नशालु पदार्थ त्वनाः यौन स्वापू तयेगु प्रवृत्तिइ म्होचा उमेरयापिं आपा सक्रिय जूगु खनेदु । झिंखुद“ निसें ३५ द“या स्वब्वय् छब्व मिजंत अले २३ प्रतिशत मिसातसें थःगु यौनसम्बन्धय् न्हूगु ह्यूपाः हयेगु लागि थःपिन्सं नशालु पदार्थ त्वनेगु यानागु धाःगु दु । बीएमसी पब्लिक हेल्थं बेलायत लिसेंया गुंगू देय्या १३४१ म्ह ल्याय्म्हल्यासेतय् दथुइ छगू अध्ययन यानाः थुगु लिच्वः पिथंगु खः । थुगु अध्ययनया लिच्वः कथं यौनया विषयलय् सक्रिय जुयाच्वंपिं अय्लाः व ड्रग्स त्वनेगु यानाच्वंगुलिं उमिगु यौन जीवन अस्वस्थ व असुरक्षित जुयाच्वंगु क्यंगु दु ।  अध्ययनकर्तातसें अय्लाः व ड्रग्स त्वनाः यौन स्वापू तयाच्वंपिनिगु यौन ब्यवहार तसकं जोखिमपूर्ण अवस्थाय् लानाच्वंगु नं न्ह्यथंगु दु । थुगु अध्ययनं आपालं ल्याय्म्हल्यासेतसें यौन जीवन सुथां लाकेगु धकाः योजनावद्ध ढंगं अय्लाः त्वनेगु वा ड्रग्स कायेगु यानाच्वंगु क्यंगु दु । उमिसं यूरोपया गुंगू देय्या गुंगू मूमू शहरय् थुकथंया अध्यय याःगु खः । बेलायत, जर्मनी, अष्ट्रिया, चेक गणतन्त्र, ग्रिस, इटाली, पोर्चुगल, स्पेन व स्लोभानियाय् च्वनाः लगातार अय्लाः त्वनिगु भट्टि, बार व नाइटक्लबय् वनिपिं ल्याय्म्हल्यासेपिन्के छुं छुं न्ह्यसः न्यनाः उमिसं ब्यूगु लिसःया लिधंसाय् थुकथंया लिच्वः पिथंगु खः । थुगु अध्ययनं छु क्यंगु दु धाःसा १६ द“ थ्यने न्ह्यः हे अय्लाः त्वनेगु, ड्रग्स कायेगु यायेधुंकूगु खःसा उमिसं म्होचा उमेरय् हे यौन स्वापू नं तयेधुंकी, विशेष यानाः मिसात थुकी आपा न्ह्यःने लाःगु खनेदु । अष्ट्रियाया भियनाय् बच्छिथें मनूतसें अय्लाः त्वनेगु व यौन स्वापू तयेगु ज्या १६ द“ स्वयाः क्वय् हे याःगु खनेदु धाःसा थुकथंया ब्यवहार इटालिया भेनिसय् ३६ प्रतिशत, स्पेनया पाल्माया ३७ प्रतिशत व लिभरपुलय् ३० प्रतिशत ल्याय्म्हल्यासेतय्गु खनेदु । थुगु अध्ययनं प्यब्वय् छब्व ल्याय्म्हल्यासेतसें यौन स्वापू तयेगु लागि लागू पदार्थया रुपय् कोकिन कयाच्वंगु क्यंंगु दु धाःसा आपासिनं छम्ह स्वयाः आपालिसे स्वापू तयेत थुकथंया लागू पदार्थ त्वनेगु याःगु क्यंगु दु ।",https://www.newaonlinenews.com//%E0%A4%AF%E0%A5%8C%E0%A4%A8-%E0%A4%B5-%E0%A4%85%E0%A4%AF%E0%A4%B2%E0%A4%BE%E0%A4%83,"October 4, 2015, Monday 19:33:58",नेवा: अनलाइन न्युज 
ब्वनेकुथिइ यौन शिक्षायात कयाः बहस,"थौं कन्हय् सुचनाप्रविधिया छ्यलाबुला तच्वःगु दु । थुकियालिसें सकसिगुं ल्हातय् इन्टरनेट लायेवं मस्तय्सं गुज्वःगुकथंया ज्वलंत स्वयाच्वन धयागु ख“य् मां–अबुपिनि च्यूताः नं अप्वःगु दु । इन्टरनेटय् छ्यासछ्यासति दुगु पोर्न साइट व स्मार्टफोन व ट्याबलेड वयेवं मस्तय्गु गतिविधिइ मिखा ब्वये झन् हे थाकुगु दु । थ्व हे झ्वलय् ब्वनेकुथिइ यौन शिक्षां पोर्नोग्राफीपाखेया झुकाव म्हो याइ ला धइगु न्ह्यसः नं ब्वलंगु दु ।  इङ्ग्ल्याण्डय् मिडलसेक्स यूनिवसिर्टीया छगू रिपोर्टकथं तःधंगु ल्याखय् मस्तय्गु पहु“च पोर्नोग्राफी दु ।  रिपोर्टय् धयातःगु दु, पोर्नोग्राफीं मनूतय्गु यौन व सम्बन्धप्रतिया मिखा हिलावंगु दु व थ्वहे हुनिं तःक्वः मचाल्याय्म्हपिसं तसकं म्हो द“य् हे यौन स्वापू तयेगु यानावयाच्वंगु दु । खतुं विशेÈज्ञपिनिकथं थुगु ख“या यक्व प्रमाण मदु कि पोर्न स्वःगुलिसे तप्यंक व्यवहारय् लिच्वः लाइ । ",https://www.newaonlinenews.com//%E0%A4%AC%E0%A5%8D%E0%A4%B5%E0%A4%A8%E0%A5%87%E0%A4%95%E0%A5%81%E0%A4%A5%E0%A4%BF%E0%A4%87-%E0%A4%AF%E0%A5%8C%E0%A4%A8-%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%BE%E0%A4%AF%E0%A4%BE%E0%A4%A4-%E0%A4%95%E0%A4%AF%E0%A4%BE%E0%A4%83-%E0%A4%AC%E0%A4%B9%E0%A4%B8,"October 24, 2015, Friday 21:44:48",नेवा: अनलाइन न्युज 
‘ला’ न्यायेबलय्  व नयेबलय् ध्यान तयादिसँ,"मोहनी वल, ‘ला’ थुगु मोहनीया इलय् यक्व छ्यलाबुला जुइगु खाद्य पदार्थ खः । तर ‘ला’ नयेबलय् विचाः यायेमाःगु यक्व खँत दु ।  ‘ला’ पौष्टिक आहार खः, गुकी १४ निसें २० प्रतिशततक प्रोटिन दइ । थुकी जिंक, भिटामिननापंया यक्व तत्वत नं दु । मोहनीया इलय् यक्वसिगु छेँय् ‘ला’या परिकारत दइ । सन्तुलित भोजनय् ‘ला’या छ्यलाबुला मदयेकं मगाःगु कथं कयातःगु दु । तर, सुरक्षित ढंगं छ्यलाबुला यायेमसलकि ‘ला’पाखें पौष्टिकताया पलेसा ल्वय् जुइगु खतरायात नं सकस्यां मनन यायेमाः । उकिं उपभोक्तां स्वस्थ ‘ला’या नितिं थीथी खँया ज्ञां कायेमाःगु आवश्यकता दु । छुकिया ‘ला’ नयेगु ? ‘ला’य् नं निगू प्रकार दइ, ह्यांगू व तुयुगु ‘ला’ । प्यपा तुति दुपिं जनावरया ‘ला’या त ह्यांगू ‘ला’ धाइसा न्यां, खाचा व पन्छी वर्गया ‘ला’यात तुयुगु ‘ला’ धाइ । ह्यांगू ‘ला’ यक्व नयेगु यातकि मनूतय्गु मुटुइ लिच्वः लाइगु नापं उच्च रक्तचाप ब्लड प्रेसर अप्वइगु व क्यान्सतरया सम्भावना नं यक्व जुइ । ह्यांगू ‘ला’या यक्व छ्यलाबुलां झीगु म्हगः दुने दूगु थीथी बल्लाःगु क्वँय्त कमजोर जुयाः हाडजोर्नीसम्बन्धी ल्वय्या सम्भावना आपालं जुइ । तर, तुयुगु ‘ला’ ह्यांगू ‘ला’सिबें बांलाःगु माने यानातःगु दु । अप्पुक्क पचे यायेफइगु थुकिया साधारण विशेषता खःसा मेगु यक्व फाइदा नं तुयुगु ‘लां’ बिइ । गुज्वःम्ह खसी–दुगु ल्ययेगु ? खसी–दुगु वा पन्छीया छनौटनिसें हे उपभोक्तां ध्यान बिइमाः । मोहनीया इलय् खसी–दुु न्यायेबलय् हे झीसं आधारभूत खँय् ध्यान बियाः ‘ला’पाखें सरेजुइगु ल्वय्पाखें बचे जुइफइ । अतिकं गंसिम्ह, मिखा माःगुसिबें अप्वः रसिलो जूगु, झोक्रे जुयाच्वंम्ह नापंया अस्वस्थथें खनेदुम्ह खसी–दुगु न्यायेमज्यू । म्वाःम्ह खसी–दुगु स्वया हे उकिया स्वास्थ्यता अनुमान यायेफइ । तर, शतप्रतिशत अनुमानं नं ज्या याइ धैगु निश्चित जुइमखु । पसलय् थ्यनीबलय् छु छु स्वयेगु ? पसलं ‘ला’ न्यायेगु खःसा ‘ला’या छनौटय् नं अतिकं ध्यान बिइमाःगु आवश्यकता दु । नेपाःया आपालं आपाः ‘ला’ पसःत वैज्ञानिक तवरं दयेकाःगु व संचालन जुयाच्वंगु मदु । अन जुइगु लापरवाहीया हुनि उपभोक्तापिन्त ब्याक्टेरियां संक्रमण याइगु, किमिया लार्भात म्हगलय् दुहाँ वनीगु व थीथी कथंया ल्वय् सरे जुइगु जुयाच्वंगु दु ।  फोहोर वधशाला, ‘ला’या तयारी व रखबारीइ जुइगु लापरवाहीया हुनि थीथी कथंया फ्लू व सरुवा ल्वय्त सरेजुइगु जुयाच्वंगु दु । छेँय् हे बध याःसां नं वैज्ञानिक विधि छ्यलेगु झीथाय् चलन मदु । थ्वहे हुनि नखःचखः क्वचायेधुंकाः अस्पतालनापं स्वास्थ्य संस्थाय् ल्वगिपिनिगु चाप अप्वइगु जुयाच्वंगु दु ।  पसलय् फ्रिज पिने तयातःगु ‘ला’ नं मन्याःसा हे बांलाः जुइ । फ्रोजन यानातःगु ‘ला’य् ब्याक्टेरिया म्हो जुइगु जूगुलिं उकी बः बिइमाः ।  ‘ला’ तायेगु थाय्, ‘ला’ तायेगु चक्कु वा ल्वाभः सफा जू कि मजू धैगु नं विचाः यायेमाः । अस्वस्थ व ल्वगि पशुपन्छीया ‘ला’ नयेबलय् नं स्वास्थ्यय् हानी याइ । पसलय् ‘ला’ ताइगु कुइँ (अचानो)या सफाइया अवस्थाय् नं ध्यान बिइमाः । समग्रलय् पशुपन्छीया बधशाला फोहरमुक्त व सुरक्षित जू कि मजू धैगु खँय् उपभोक्ता सचेत जुइ हे माः । ‘ला’ न्यायेगु पसः, ‘ला’ ताइम्ह मनू, ताःगु थाय्, कुइँ, छ्यःगु ल्वाभः, फिनातःगु वसः, ताःगु तरिका, ताल्जुया सफाइस ध्यान बियाः जक‘ला’ न्यायेगु यायेमाः । गुणस्तरीय ‘ला’ गथे याना सीकेगु ? ‘ला’या सन्दर्भय् झीपिं सचेत जुइमाःगु मेगु यक्व खँत दु । स्वस्थ्यवद्र्धक ‘ला’ म्हसीके मफुत धाःसा नं झीगु म्हगलं दुःख नयेमाली । ‘ला’ हलुका गुलाबी रंगया दुसा उकी छुं नं छुं खराबी दु धैगु थुइकेमाः । ‘ला’ वांउसे व प्याजी रंगया दुसा व नयेमजीधुंकूगु ‘ला’ धकाः सीकेमाः । अथेहे, ‘ला’पाखें छुं नं कथंया पाउँसेच्वंगु, स्यंगु , मसाःगु गन्ध वल धाःसा उगु ‘ला’ न्यायेमज्यू । ‘ला’ फ्रिजय् ब्यागलं ब्यागलं यानाः त्वःपुया सफा चलेजूगु फ्रिजय् तयातःगु जुइमाः । पसलय् थ्यनीबलय् झीसँ ध्यान बिइमाःगु खँ खः थ्व । पिने झुन्डे यानातःगु ‘ला’य् पिने ब्याक्टेरियाया संक्रमण जुइ । ‘ला’ तायेबलय् व ज्वनेबलय् यक्व तन्के जूथें च्वंसां व ‘ला’ बासीगु खः धकाः सिकेमाः । गथे याना दयेकेगु ? ‘ला’ न्यायेबलय् जक मखु, दयेकाः नयेबलय् नं ‘ला’या माःकथं रेखदेख यायेमाः । कच्यूगु ‘ला’या परिकार नयेबलय् थीथी ल्वय् सरेजुइगु सम्भावना आपालं दु । छुयातःगु ‘ला’, सेकुवा, हाकु छ्वय्ला फयाफतले मनःसा हे बांलाः जुइ । छाय्धाःसा ‘ला’  छुइबलय् बांलाक्क मबूगु व कुँपाखें विषाक्तता अप्वइगु सम्भावना आपालं दु । ‘ला’ छुइबलय् व गंक भुटे यायेबलय् छ्यलेगु छुसि दाउरा व ग्यासपाखें हाइड्रोकार्वन उत्पन्न जुइ । उकिं प्वाथय् व छ्यंगुली क्यान्सर जुइफइगु सम्भावना दु । ‘ला’य् चाकूगु पदार्थ व प्रोटिन दइगु जुयाः ‘ला’ छुइबलय् उकी एक्रिल्यामिडिएस उत्पन्न जुइ, गुगुलिं क्यान्सरया नितिं ग्वाहालि याइ । अथेहे, सफा जुइक सिलातःगु व पुरा हे बूगु ‘ला’ जाक नयेगु बानी यायेमाः । थीथी कथंया यक्व मसला व चिल्लो पदार्थया छ्यलाबुला म्हो जक यायेगु बांलाः जुइ । दाः(बोसो) व छ्यंगु मदूगु ‘ला’ नयेगु यातधाःसा उकिं म्हो जक हानी याइ । बध यायेसातकि ‘ला’ दयेकाः नयेगु नं बांलाः जुइमखु ।  ‘हि’ दयेकाः नयेगु प्रचलन दुसां नं उकिं खासै फाइदा याइमखु । ‘ला’ नःगु छुं ईदुने हे प्वाथय् समस्या वइगु, झाडापखाला जुइगु, अपच जुइगु, ग्याष्ट्रिक जुइगु नापंया समस्यात वयेफु । ‘ला’पाखें ल्वय्त स्वस्थ म्हगलय् सरे जुइफइगु खँय् फुक्क सचेत जुइमाः। कच्यूगु, मबूगु व छुयातःगु हाकू ‘ला’ नयेबलय् उकिं फाइदा याइमखु । भण्डारण गथे यायेगु ?",https://www.newaonlinenews.com//%E2%80%98%E0%A4%B2%E0%A4%BE%E2%80%99-%E0%A4%A8%E0%A5%8D%E0%A4%AF%E0%A4%BE%E0%A4%AF%E0%A5%87%E0%A4%AC%E0%A4%B2%E0%A4%AF%E0%A5%8D-%E0%A4%B5-%E0%A4%A8%E0%A4%AF%E0%A5%87%E0%A4%AC%E0%A4%B2%E0%A4%AF%E0%A5%8D-%E0%A4%A7%E0%A5%8D%E0%A4%AF%E0%A4%BE%E0%A4%A8-%E0%A4%A4%E0%A4%AF%E0%A4%BE%E0%A4%A6%E0%A4%BF%E0%A4%B8%E0%A4%81,"November 19, 2015",नेवा: अनलाइन न्युज 
बुसांनिसें थौंतक ओशो,"भारतया मध्यप्रदेश राज्यया कुचावाडा गामय् ११ डिसेम्बर सन् १९३१ स बूम्ह ओशोया नां राजनीश धकाः तःगु खः ।  रजनीश थःगु जीवनया न्हपांगु कानिसें हे छगु निर्भिक व स्वतन्त्र आत्माया म्हसीका व्यूगु खः । ग्यनाापुगु ज्या यायेत साप हे ताःलाःम्ह खः । ११ फट तःहाकःगु पुल तिन्हुया ः खुसिवबाः वयाच्वंगु खुसियात पार यायेगु वय्कःया नितिं अःपुगु कासा बराबर जुगु खः । ल्याय्म्ह जुइधुंकाः वय्कल थःगु अलौकिक बुद्धिया  प्रभावं पण्डित –पुरोहित, मुल्ला–पादरीत व सन्त महात्मागय्गु मूढट्ता व पाखण्डताया भण्डाफोर यानाव्इूगु खः । २१ मार्च १९५३ स २१ दँया बैशय् ओशोयात संबोधि उपलब्त्रया जुल । संबोधिया वय्कल थथे धयादी, “आः जि गुगु न प्रकारया खोजय् मदु । अस्तित्वं थःगु समस्त द्धार जिगु नितिं चायेका विइधुंकूगु दु ।” अबलय् वय्क जबलपुरया छगू कलेजया दर्शनशास्त्र ब्वनाच्वंगु खः । बुद्धत्व प्राप्त धुंकाः नं वय्कल ं थःगु शिक्षा जारी हे यानाताल । सन् १९५६ स सागर विश्व्विद्यालयपाखें दर्शनशास्त्रय् फस्र्ट डिभिजनय् फस्र्ट ( गोल्ड मेडलिस्टी ) जुयाः एम.ए या उपाधि कायदिल । थ्व धकाः वय्कल जवलपुर विव्विद्यालय् हे दर्शशास्त्रया प्राध्यापक कथं ज्या यानादिल । विद्यार्थीतय दथुइ वय्कः ‘आचाई राजनीशया’ या नामं हे लोकहवाः ।  विश्वविधालय.य ९ दँ तकया अध्यापकालया दौरान वय्कल पूरा भारतया भ्रमण नं याादिल । प्रायः ६० –७० हजारया ल्याखय् उपस्थित जइपि मनुतया्गु दथुइ वय्कल आध्यात्मिक जनजागरणया लहर नं ब्वलंकादिल ।  सन् १९६६ स ओशो विश्वविद्यालयया प्रध्यापक पद राजीनामा वियादिल । अले १९७० स बम्बई हे च्वनेत वयादिल, बवलय् तक ला पश्चिंपी देयापिं भौतिक समृद्धिपाखें दिक्क जयाच्वपिं व जीवनया रहस्य थुइकेत कुतःयानाच्वपिं मनूत नं अन वयगु शुरु जुल । थ्वह वर्ष सेप्टेक्वरय् मनाली  (हिमालय ) जूगु छगू शिरिया ् ओशो नवस्न्यासकं दिक्षा बीगु नं शुरु यात । अले वय्कःयात आचार्य राजनीशपाखें भगवान् श्री राजनीशया रुपय् नालाहल । सन् १९७० स वय्क थः यक्व सन्यास्त ज्वनाः पुना झाल । अन यीमसं रजनीश आश्रम दयेकल । पुना वयेधुंकाः वय्कःइा प्रभावया घेरा बिश्वब्यापिं जुजुं वन ।  पुनाया रजनीश आश्रामय. न्हि न्हिं वियादीगु प्रवचनया आशो मानव चेतनाया विकासया हरेक पक्ष्ँयात उजागर यानाः क्यानादिल । कृष्ण, शिव, महाबीर, बुद्ध, शाण्डिल्य, नारद, जिसस नापनाप भारतीय आध्यात्मया अनेक सन्त आदि शंकरचार्य, कविर, नानक, मीरा आदिया बारे वयकःया द्वलद्वः प्रवचन दु । जीवनया अज्याःगु छु नं पक्ष मदु जुइ गुकिइ ओशो प्रवचन वियामदी ।  अक्टोवर १९८५ स अमेरिकी सरकारं आशोया आप्रवास नियमतय्गु उल्लघंन याःगु ३५ गू मनय् वःथें द्वप विल । अल वारेन्ट विना हे बन्दुकया भर वय्कःयात गिरफ्तार यात । १२ न्हु तक वय्कःया जमानत स्वीकार मयाः । अले  ल्हाः तुतिई हतकाडी व चेन चियाः छगू जेल मेगु जेलय् यंकातु च्वन । थाय्थासय् चाःहिेका धुकाः वय्कःयात पोर्टल्याण्ड (ओरिगन) यंकल ।  जेलय नं वय्कःय शरीरयत यव हे दुव्ईवहार यात अले सरकारया अधिकारीतयस् ‘थलियम’ हल्का असर जुइगु विष नं विल ।  १४ नोभेम्वर १९०८५ स अमेरिका त्वःता ओशो भारत लिहाँ वल । अनया तत्कालीन सरकारं वय्कःयात विश्वपाखें अलग–अलग यायेगु तसक कुतः यात । वय्कःयात गैर भारतीय शिक्ष्यतयसं भीसा मव्यू । वय्कःनाप वयेत्यंपिं पत्रकारतय्त नं भीसा मब्यू ।  अले ओशा नेपाः झाल । नेपालय्् वयकः सोल्टी होटलय च्वनादिल । तर नेपाःया सरकारं नं वय्कःयात अप्वः च्वनेत उजं मब्यू ।",https://www.newaonlinenews.com//%E0%A4%AC%E0%A5%81%E0%A4%B8%E0%A4%BE%E0%A4%82%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%A5%E0%A5%8C%E0%A4%82%E0%A4%A4%E0%A4%95-%E0%A4%93%E0%A4%B6%E0%A5%8B,"November 23, 2015",नेवा: अनलाइन न्युज 
सुगठित म्ह दुपिं मनूत ताःआयू म्वाइ,"वीडेनया विशेषज्ञपिसं २४ दँ ताःहाकःगु अध्ययन लिपा ल्याय्म्ह बलय् सुगठित म्ह दुपिं मिजंतय्गु आयू मेपिनिगु स्वयां अप्वः दइगु निष्कर्ष पिकाःगु दु । थुगु अध्ययनय् ज्या याःपिं मनूतय् निष्कर्ष दु कि सुगठित म्ह सुस्वास्थ्यया प्रतिक खः । उमिसं गुपिं ल्याय्म्हतय्गु मांसपेशीत तसकं बल्ला, उपिं कमजोर मांशपेसी दुपिं स्वयां यक्व म्वाइ । तर विशेषज्ञपिसं सुगठित म्ह दयेकेवं ताः आयू दइगु हे धकाः चाहिं मधाः ।  अध्ययनय् मांसपेशीत कमजोर जूपिं मनूत लिपा वनाः उच्च रक्तचाप व ल्ह्वंगु खनेदुगु खः, गुगु याकनं सीगुया हुनिं जुइफु । गुबले विशेषज्ञपिसं याकनं सीगुया हुनिं माल उमिसं दुग्यंक अध्ययन यात, उबले मांसपेशीतय्गु ताःआयूलिसे स्वापू दुगु खुलासा याःगु खः ।  थुगु अध्ययनय् ल्ह्वंपिं व गंसिपिं वयस्क मनूतय्गु दथुइ छगू हे कथंया लिच्वः वःगु दु । गुगु इलय् थ्व अध्ययन जुल, उकिया झ्वलय् २६,१४५ मिजंत सीगु खः । सीगुया दकलय् तःधंगु हुनिं दुर्घटनाय् लाःगु घाःपाः, आत्महत्या, क्यान्सर, नुगःया ल्वय् व हृदयाघात जूगु लूगु खःसा सीपिं मध्ये स्वब्वय् छब्व मनूत मेमेगु कारणं सीगु खः । गुकियात शोधकर्तापिसं अलग्ग हे तःगु दु ।  अध्ययनया सुरुइ मांसपेशीइ यक्व तागत दुपिं मनूतय्के नुगःया ल्वचं कइगु व थुकिं सीगु सम्भावना २५–३० प्रतिशत म्हो जूगु खनेदुगु खःसा आत्महत्या याःगु नं कम जक खनेदु । थ्व बाहेक उमिके मानसिक रोग नं ६५ प्रतिशत म्हो जक खनेदुगु खः । अध्ययनया हे झ्वलय् १५– १६ दँ य् कमजोर मनूत ६० दँ  न्ह्यः हे सीगु यक्व सम्भावना दुगु धाःगु दु । ",https://www.newaonlinenews.com//%E0%A4%B8%E0%A5%81%E0%A4%97%E0%A4%A0%E0%A4%BF%E0%A4%A4-%E0%A4%AE%E0%A5%8D%E0%A4%B9-%E0%A4%A6%E0%A5%81%E0%A4%AA%E0%A4%BF%E0%A4%82-%E0%A4%AE%E0%A4%A8%E0%A5%82%E0%A4%A4-%E0%A4%A4%E0%A4%BE%E0%A4%83%E0%A4%86%E0%A4%AF%E0%A5%82-%E0%A4%AE%E0%A5%8D%E0%A4%B5%E0%A4%BE%E0%A4%87,"November 24, 2015",नेवा: अनलाइन न्युज 
महापुरुषपिनि महात्मा गान्धी ख्यालि ,ख्यालिह्यः ‘ख“ल्हाबल्हाया कला’यात बांलाकी । थुकिया चर्चा न्हापा नं याये धुन । विपरित परिस्थिति व थाकुगु इलय् हे थःगु स्थित–प्रज्ञातायात ल्यंकाः ख्याः याना च्वने फुगु महापुरुषपिनि विशेष गुण खः । थुकिया यक्व न्ह्यइपुगु दृष्टान्त दु । थन दसुया निंतिं निम्ह भारीय महापुरुषपिनि ख्यालिह्यःयात न्ह्यथनाच्वना । ,https://www.newaonlinenews.com//%E0%A4%AE%E0%A4%B9%E0%A4%BE%E0%A4%AA%E0%A5%81%E0%A4%B0%E0%A5%81%E0%A4%B7%E0%A4%AA%E0%A4%BF%E0%A4%A8%E0%A4%BF-%E0%A4%AE%E0%A4%B9%E0%A4%BE%E0%A4%A4%E0%A5%8D%E0%A4%AE%E0%A4%BE-%E0%A4%97%E0%A4%BE%E0%A4%A8%E0%A5%8D%E0%A4%A7%E0%A5%80-%E0%A4%96%E0%A5%8D%E0%A4%AF%E0%A4%BE%E0%A4%B2%E0%A4%BF,"November 12, 2015",नेवा: अनलाइन न्युज 
फिंगर प्रिन्टया आयू गुलि ?,"अमेरिकाय् च्वंम्ह हेंस गलासीया वेक–बोर्डिंगया झ्वलय् छगू दुर्घटनाय् थःगु ल्हाःया पतिं मन्त । लिपा उगु पतिं छम्ह न्याया प्वाथय् लुत । उगु पतिं हेंसया हे खः धकाः गुकथं सिल ले सा धइगु न्ह्यसः दनेफु । अले थुकिया लिसः फिंगरप्रिन्टपाखें धकाः धायेगु खःसा मेगु न्ह्यसः दनी कि आखिर छगू त्वाःदःगु पतिनं फिंगरप्रिन्ट गथे मतन व आखिर गुबलेतक व दया हे च्वनी ?  विशेषज्ञपिनि धापू कथं हरेक मनू छगू खास कथंया फिंगर प्रिन्ट ज्वनाः बुइ । व वयागु थ्व म्हसीका गुबलें नं हुइमखु । थ्व खास कथंया चिं पतिंचाय् जक मखु पाल्हातय् व पालितःलय् नं दइ ।  न्ह्यइपुसेच्वंगु ख“ छु दु धासेंलि छिं गुलिं ज्यात गथेकि अप्पा छीगु, भारा सिलेगु थुज्वःगु ज्यां छुं ईया नितिं थ्व चिं तनेफु, तर छिं उगु ज्या याये त्वःतेवं हे उगु चिंत हाकनं न्हापा थें हे जुयावइ । ",https://www.newaonlinenews.com//%E0%A4%AB%E0%A4%BF%E0%A4%82%E0%A4%97%E0%A4%B0-%E0%A4%AA%E0%A5%8D%E0%A4%B0%E0%A4%BF%E0%A4%A8%E0%A5%8D%E0%A4%9F%E0%A4%AF%E0%A4%BE-%E0%A4%86%E0%A4%AF%E0%A5%82-%E0%A4%97%E0%A5%81%E0%A4%B2%E0%A4%BF,"December 26, 2015",नेवा: अनलाइन न्युज 
चिनि ल्वय् दुसा धुम्रपान त्वःतादिस,"वंगु तःद“ न्ह्यः निसें चिनि ल्वचं ग्रस्त जुयाच्वंम्ह रामनाथ मानन्धर तसकं हिमि चायाच्वंगु दु । वय्कःया हिमि चाःगुया मू कारण धइगु आपलं कुतः यानानं ब्लड सुगर म्हो याये फयाच्वंगु मदु । नयेत्वनेगु सम्बन्धय् मानन्धर तस्कं म्हुतु म्हालिम्ह खः, वय्कलं नियमित शारीरिक ब्यायम नं यानादी तर छगू बांमलाःगु बानी दु – वय्कः धुम्रपानया तलया शिकार खः । थ्व हे कारणं वय्कःया ब्लडप्रेसर अनियमित जुयाच्वंगु खः ।      थौंया आधुनिक युगय् आपालं मनूतसें स्यू कि थःगु विलाशी जीवनय् ह्यूपाः हयाः चिनि ल्वय्यात नियन्त्रणय् हयेफइ । थ्व ख“ थःगु थासय् पाय्छि हे खः तर गुलिखे मनूतसें मस्यूगु नं जुइफु कि ब्लड प्रेसरयात अनियन्त्रित यायेत धुम्रपानं तःधंगु भूमिका म्हितेफु । आपा मनूतसें बिचाः याइ कि चाकुगु बस्तु नल धाःसा चिनि ल्वय् जुइ तर थ्व पूर्ण सत्य धाःसा मखु । चिनि ल्वय् जुइगुया कारण धइगु झीगु म्हय् चिनियात पचे यायेत असक्षम जूगु खः । धुम्रपान यात धाःसा मनूया म्हय् इन्सुलिनया उत्पादन तसकं खतरनाक जुइफु । नेपालय् गुलि नं चिनि ल्वय्या रोगी दु उपिं मध्ये आपासिनं चुरोस त्वनेगु याः ।      धुम्रपानया लतं चिनि ल्वय्यमात अझं आपा जटिल यानाबी धुंकाः थःगु उसाय“ व जिन्दगीयात बिचाः यानाः थुुकथंया लत त्वफिकेगु हे पाय्छि जुइ । तर थुगु लतयात त्वफिकेगु धाःसा अपुगु ख“ मखु, अथेनं थ्व असम्भव धाःसा मखु । छगू अध्ययनं छु लुयावःगु दु धाःसा ५ प्रतिशत स्वयाः म्हो मनूतसें जक स्वविवेकं थुगु लत त्वतुगु दु । उमिसं थुगु लत त्वफिकेगु लागि सुं मनूया प्रेरणा, डाक्टर या मनोचिकित्सकया परामर्श, मेडिटेशन वा योगया ग्वाहालि मकाः । चिनि ल्वय्पाखें ग्रसित जूगु मनूया वशय् मजुइफु तर थुगु ल्वय् जुइधुंकाः ल्वय्यात अप्वके मब्यूसे सामान्य याना तयेगु धाःसा थःगु वशया ज्या खः । थुकिया लागि धुम्रपान थें ज्याःगु लत त्वतेगु नं छगू गतिलागु ज्या जुइफु । थुगु लत त्वफिकेगु धइगु तसकं थाकुगु ज्या जूगु कारणं क्वय्या तथ्यं ग्वाहालि यायेफु । –    धुम्रपानं मनूया हिइ चिनिया मात्रा अप्वयेकाबिइ । थुगु अवस्थाय् मनूया म्हय् च्वंगु इन्सुलिनिया उपायोगु यायेगु क्षमताय् कमि वइ । थुकिं यानाः चिनि ल्वय् नियन्त्रण यायेत तसकं थाकुइ ।  –     चुरोस त्वनेगु यात धाःसा इन्सुलिनया उपयोग यायेगु क्षमता १५ प्रतिशतं कमि वइ ।  –    चुरोस च्वन धाःसा हिइ कोलेस्ट्रोल व चिल्लो पदार्थया स्तर अप्वइ । थुगु अवस्थाय् हर्ट अट्याक जुइगु सम्भावनायात अझ अप्वयेकाबिइ ।  –     चिनि ल्वय् जुयाच्वंम्ह मनुखं चुरोस त्वन धाःसा वयात रक्तसंचार सम्बन्धी व घाः मलनीगु थेंज्याःगु समस्यात वइगु सम्भावना अप्वः दइ । थुगु अवस्थाय् तुति व पालिइ संक्रमण जुइगु सम्भावना अप्वया वइ ।  –     चिनि ल्वय् जुयानं धुम्रपान याइपिन्त अलःकै वइगु व न्यूरोप्याथी थेंज्याःगु ल्वय् थाइगु आपा सम्भावना दु ।  –     चिनि ल्वय्या लिसें धुम्रपान याइपिन्त वा, गिजा व लल्सर जुइगु आपा सम्भावना दइ ।  –     छगू अध्ययनं साधारण मनूत स्वयाः चिनि ल्वय् जूपिं मनूत नुगःचुया ल्वचं सीगु सम्भावना स्वदुगं आपा जुइ । यदि चिनि ल्वचंग्रस्त मनुखं धुम्रपान नं यायेगु याःसा ह्दयघात व स्ट्रोकं ज्यान वनिगु सम्भावना ११ गू गुणा उप्वइ ।  उपयोगी वासः     ध्म्रपान याइपिं चिनिल्वय्या रोगीतय्त थुगु लत त्वफिकेगु गू सुरक्षित व प्रभावकारी वासः वयाच्वंगु दु । थुगु वासःयात वैरेनीक्लाइन धायेगु याः । थुगु वासलय् वैरेनीक्लाइन नांया रसायनिक तत्व दइ । थुगु वासः निकोटीनया लत लगे जुयाच्वंपिं मनूतय्गु म्हय् च्वंगु ब्वय् तप्यंक असर याइ । थुकिं मनूयात थुगु तल पाखें बुलुहुं बुलुहुं विमुख याना यंकी । अमेरिकाय् थुगु वासःयात च्यान्टिक्सु नां बियातःगु दु । थुगु वासः पश्चिमा देसय् न्हापां निसें छ्यलाः वयाच्वंगु दु । थुगु वासः छ्यलाः आःतकया दुने ५० लाख मनूत धुम्रपान याइपिं मनूत लाभान्वित जुइधुंकूगु दु । ",https://www.newaonlinenews.com//%E0%A4%9A%E0%A4%BF%E0%A4%A8%E0%A4%BF-%E0%A4%B2%E0%A5%8D%E0%A4%B5%E0%A4%AF%E0%A5%8D-%E0%A4%A6%E0%A5%81%E0%A4%B8%E0%A4%BE-%E0%A4%A7%E0%A5%81%E0%A4%AE%E0%A5%8D%E0%A4%B0%E0%A4%AA%E0%A4%BE%E0%A4%A8-%E0%A4%A4%E0%A5%8D%E0%A4%B5%E0%A4%83%E0%A4%A4%E0%A4%BE%E0%A4%A6%E0%A4%BF%E0%A4%B8,"December 1, 2015, Wednesday 21:25:20",नेवा: अनलाइन न्युज 
खँल्हाबल्हाया कला,"मनूयात म्वायेत गथे लः, फय् व नसा मदयेकं मगाः, उकथं हे खँल्हाबल्हाया कलाया विकास यानाः जीवनयात सुखी व सार्थक दयेके फइगु आज्जुं थीथी कथंया ज्ञान व उकियात व्यक्त यायेगु निंतिं खँग्वः धुकूपाखें बौद्धिक पोषण निरन्तर कया हे च्वनेगु नं आवश्यक जुइ । ज्ञान आर्जनं परिपक्व जुयाः बिचाः व उकियात व्यक्त यायेगु छगू जक बल्लाःगु साधन, खँग्वः – निगुलिं थवंथवय् भर परय् जुयाच्वनी । थीथी कथंया जानकारीत मुंकेगु लिसें उकिया लिसे सम्बन्धित ख“ग्वःया ज्ञान ला झीसं स्वतः प्राप्त जुयाच्वनी, तर थःगु जानकारीपिनिगु उपयोग यायेगु व थःगु बिचाःयात समुचित खँग्वःतपाखें आकर्षक वसतय् सजय् यानाः प्रभावशाली ढंगं समाजय् न्ह्यब्वयेगु क्षमता आर्जित यायेगु निंतिं झीसं थःगु ख“ग्वः धुकू अप्वयेकेगु न्ह्याबलें कुतः याना हे च्वनेमाः ।  थुज्वःपिं यक्वं म्हो जक भाग्यशाली मनूत दइ गुम्हसिनं ‘खँग्वःया गुप्त शक्ति’यात म्हसीकाः उकियात पूवंक लाभान्वित जूगु दइ । यदि थथे धाये कि ‘सुयात सामान्यतः सःस्यूम्ह धकाः कयातइ वा थुइकी उपिं मध्ये यक्वसिनं थुगु शक्तिया सही उपयोगया ज्ञानतकं मदु’ धाःसां पाइमखु ।  खँग्वःया थुगु शक्तियात प्राप्त यायेगु निंतिं तःधंगु साधना वा परिश्रम माः । थःगु खाली ईयात, गुगु प्रायः अथें सितिकं वनी, थुखे न्ह्याकल धाःसा थ्वहे थुगु शक्तियात आर्जित यायेगु निंतिं अप्वइ । थुकिया निंतिं मेपिनिगु ख“यात ध्यान बियाः न्यनेगु–थुइकेगृु, बांलाःगु नाटक, संकिपा, टीभी स्वयेगु व रेडियो न्यनेगु लिसें सफू व पत्रपत्रिकात ब्वननाः उकिं बांलाःगु प्रभावशाली खँग्वःयात सयेकाः नालेल निरन्तर कुतः यानाहे च्वनेमाः । थुखे विद्वज्जनपिनिगु ब्याख्यान नं ख“ग्वः समृद्धिया निंतिं तसकं उपयोगी सिद्ध जुइफु ।  थुकथं छक्वः खग्वः–शक्तियात प्राप्त यायेगु तीव्र आकांक्षा ब्वलंकल कि झीसं थःगु जीवनण छगू क्षण नं बरवाद मयासें थःगु खग्वः धुकूया विस्तार यायेत उकि न्ह्याके धुंकी व थःगु जीवनयात सार्थक व उपयोगी दयेके फइ । ूलय् छम्ह बर्मी इसाई मिसा ब्वनीगु । व अंग्रेजीइ कमजोर । जिं वयात ग्वाहालि यायेत वलिसें अंग्रेजीया शब्द रचनाया थीथी कथंया कासा म्हितेगु सुरु याना, गुकिं जिपिं निम्हसिकें थःथःगु अंग्रेजी शब्द–ज्ञान अप्वयेकेगु रुचि अप्वल । जिपिं निम्हसिकें चेस कासामिपिंके थें छम्हं मेम्हसि मात बीगु निंतिं थःथःगु शब्द–ज्ञानयात अप्वयेकेगु धेधेंबल्लाः हे न्यात ।  थ्वहे दथुइ जिं खना कि व जिं थें हे च्वनाः सफुतिं न्हून्हूगु शब्द नोट यायेगु त्वःता खाली इलय् अलग याकःचा च्वनाः बाइबल ब्वनेगु यात । तर अजूचायापुगु खँ खः कि गुबलेनिसें वं थःगु ‘बाइबिल–भक्ति’ न्ह्यब्वयेगु न्ह्याकल उबलेनिसें वं यक्व अंग्रेजीया शब्द ज्ञानय् जितः हे मात नकेगु यात । छन्हु जिं वं मसीक वयागु ब्यागं उगु बाइबल लिकयाः स्वयाबलय् सिल कि व ला ‘बाइबिल’या आवरणय् सुचुकातःगु चिकिचाधंगु डिक्शनरी खः, गुकिं वं न्हूगु शब्द सयेका च्वनी । व मिसा स्वस्वं हे अंग्रेजीइ बांलाःम्ह जूवन व बांबांलाःगु शब्द व वयागु स्पेलिङ्गया ज्ञानया निंतिं स्कूलय् नां जायाः ‘मिस डिक्शनरी’ जूवन ।  ख“ग्वःया शक्तिया महिमाय् सन्त विनोबा भावें धयादीगु दु कि – ‘ख“ग्वलय् गुगु शक्ति दु व मेगु छुं चीजय् नं दये फइमखु । तर थ्व दुर्भाग्यया ख“ खः कि झीथाय् ख“ग्वःया शक्तिया उपेक्ष जुयाच्वंगु दु । थौं ‘ब्राह्मण’ व ‘महाराज’ ख“ग्वः ‘सुवाः’ व ‘लः त्वंकीम्ह’सिगु निंतिं जूवंगु दु । लोक नेतां गुगु न्ववानाच्वन, वहे वया नुगलय् दु, थुकिया मनूतय्त विश्वास मदये धुंकल । उमिसं छुं छगू धाइ व उकिया अर्थ मेगु हे पिकाइ ।” थुकथं हे दादा धर्माधिकारीं च्वयादीगु दु कि “थौं केवल ब्वः बीगुली जक हे खँग्वः शक्ति ल्यनाच्वन । व तिक्क मिनीगु व घाः लाकी । उकिं झी हडबडय् जुइ, छाय्कि उकिया ल्यूने मनूया सकतां दुर्भावना मूर्तरुप कयाच्वनी, गुगु वया बनावटी मंगल–वचनय् दइमखु ।” मंगल बचनया निस्सारताया सम्बन्धय् छगू दृष्टान्त बिसें वय्कलं धयादीगु दु कि “महाराष्ट्रय् छम्ह ज्याथं छम्ह न्हू इहिपाः जूम्हसित ‘अष्ट–पुत्रा सौभाग्यवती भव’या आशीर्वाद ब्यूबलय् उम्ह बिचरा च्याम्ह काय्पिनि कल्पना यानाः ग्यात । तर लिक्कसं च्वंम्ह वया पासां हिम्मत बिसें धाल, ‘अरे, छाय् ग्यानागु ? वं धायेवं तुं धाःथें जुइ ला ?” थ्व दु स्थिति थौंया, गुकि आशीर्वादया ख“ग्वः तकं बेमानी जुयाच्वंगु दु, छाय्कि व औपचारिकताया निंतिं जक जू वनाच्वंगु दु । अले उकी शक्ति या अर्थ दुगुया छु आशा यायेगु ? झीसं शब्दया शक्ति व उकिया सही प्रयोगयात थुइकेमाः । खल्हाबल्हाया कलाया अभ्यासीया निंतिं थ्व छगू अमोघ अस्त्र खः । खग्वलय् घनिष्ठता अप्वयेकेगु निंतिं छगू नोटबुकय् च्वयाः प्रायः लिसा कयाच्वनेगु नियम दयेकेगु यायेमाः । थथे यायेबलय् झीके छुं न्हि दुने खनी कि झीके खग्वःया थुगु भण्डार खल्हाबल्हाया निंतिं उपयोगी अनेक प्रभावशाली खग्वःया उत्तरोत्तर वृद्धि जुइगु न्ह्यात, गुकिया सहायतां झीसं थःगु भावयात अभिव्यक्त यायेत अप्वः समर्थ जुइ फइ । थ्व सम्बन्धय् छगू प्रेरक दृष्टान्त न्ह्यब्वयाच्वना – जि लिसें स्कूलय् छम्ह बर्मी इसाई मिसा ब्वनीगु । व अंग्रेजीइ कमजोर । जिं वयात ग्वाहालि यायेत वलिसें अंग्रेजीया शब्द रचनाया थीथी कथंया कासा म्हितेगु सुरु याना, गुकिं जिपिं निम्हसिकें थःथःगु अंग्रेजी शब्द–ज्ञान अप्वयेकेगु रुचि अप्वल । जिपिं निम्हसिकें चेस कासामिपिंके थें छम्हं मेम्हसि मात बीगु निंतिं थःथःगु शब्द–ज्ञानयात अप्वयेकेगु धेधेंबल्लाः हे न्यात ।  थ्वहे दथुइ जिं खना कि व जिं थें हे च्वनाः सफुतिं न्हून्हूगु शब्द नोट यायेगु त्वःता खाली इलय् अलग याकःचा च्वनाः बाइबल ब्वनेगु यात । तर अजूचायापुगु खँ खः कि गुबलेनिसें वं थःगु ‘बाइबिल–भक्ति’ न्ह्यब्वयेगु न्ह्याकल उबलेनिसें वं यक्व अंग्रेजीया शब्द ज्ञानय् जितः हे मात नकेगु यात । छन्हु जिं वं मसीक वयागु ब्यागं उगु बाइबल लिकयाः स्वयाबलय् सिल कि व ला ‘बाइबिल’या आवरणय् सुचुकातःगु चिकिचाधंगु डिक्शनरी खः, गुकिं वं न्हूगु शब्द सयेका च्वनी । व मिसा स्वस्वं हे अंग्रेजीइ बांलाःम्ह जूवन व बांबांलाःगु शब्द व वयागु स्पेलिङ्गया ज्ञानया निंतिं स्कूलय् नां जायाः ‘मिस डिक्शनरी’ जूवन । ख“ग्वःया शक्तिया महिमाय् सन्त विनोबा भावें धयादीगु दु कि – ‘खँग्वलय् गुगु शक्ति दु व मेगु छुं चीजय् नं दये फइमखु । तर थ्व दुर्भाग्यया ख“ खः कि झीथाय् खँग्वःया शक्तिया उपेक्ष जुयाच्वंगु दु । थौं ‘ब्राह्मण’ व ‘महाराज’ खँग्वः ‘सुवाः’ व ‘लः त्वंकीम्ह’सिगु निंतिं जूवंगु दु । लोक नेतां गुगु न्ववानाच्वन, वहे वया नुगलय् दु, थुकिया मनूतय्त विश्वास मदये धुंकल । उमिसं छुं छगू धाइ व उकिया अर्थ मेगु हे पिकाइ ।” थुकथं हे दादा धर्माधिकारीं च्वयादीगु दु कि “थौं केवल ब्वः बीगुली जक हे खँग्वः शक्ति ल्यनाच्वन । व तिक्क मिनीगु व घाः लाकी । उकिं झी हडबडय् जुइ, छाय्कि उकिया ल्यूने मनूया सकतां दुर्भावना मूर्तरुप कयाच्वनी, गुगु वया बनावटी मंगल–वचनय् दइमखु ।” मंगल बचनया निस्सारताया सम्बन्धय् छगू दृष्टान्त बिसें वय्कलं धयादीगु दु कि “महाराष्ट्रय् छम्ह ज्याथं छम्ह न्हू इहिपाः जूम्हसित ‘अष्ट–पुत्रा सौभाग्यवती भव’या आशीर्वाद ब्यूबलय् उम्ह बिचरा च्याम्ह काय्पिनि कल्पना यानाः ग्यात । तर लिक्कसं च्वंम्ह वया पासां हिम्मत बिसें धाल, ‘अरे, छाय् ग्यानागु ? वं धायेवं तुं धाःथें जुइ ला ?” थ्व दु स्थिति थौंया, गुकि आशीर्वादया खँग्वः तकं बेमानी जुयाच्वंगु दु, छाय्कि व औपचारिकताया निंतिं जक जू वनाच्वंगु दु । अले उकी शक्ति या अर्थ दुगुया छु आशा यायेगु ? ",https://www.newaonlinenews.com//%E0%A4%96%E0%A4%81%E0%A4%B2%E0%A5%8D%E0%A4%B9%E0%A4%BE%E0%A4%AC%E0%A4%B2%E0%A5%8D%E0%A4%B9%E0%A4%BE%E0%A4%AF%E0%A4%BE-%E0%A4%95%E0%A4%B2%E0%A4%BE,"February 5, 2016",नेवा: अनलाइन न्युज 
इहिपाः न्ह्यः न्यने हे माःगु न्यागू न्ह्यसः,"थौंकन्हय् इहिपाःया सिजन न्ह्यानाच्वंगु दु । इहिपाः धायेवं हे मिजं व मिसा निम्हेसियां निंतिं छगू उत्तेजना, छगू प्रतिबद्धता अले छुं भचा सम्झौताया मेगु नां जुयाबी । इहिपाः जुइवं यक्व मनूतलिसे न्हून्हूगु नाता स्वाः वइ, उमिगु बांलाःगु–बांमलाःगु स्वभावयात नाले माली अले न्हून्हूगु जिम्मेवारीत नं क्वबी माली । थुज्वःगु अवस्थाय् कलाः–भाःतया दथुइ आपसी समझदारी दये हे माः अले थ्व समझदारी उबलय् जक विकसित जुइ गुबले निम्हं हे छम्हं मेम्हसिया बानीव्यहोरापाखें परिचित जुइ । थुकिया निंतिं गुगुं मुहूर्तयात पियाच्वने म्वाः बरुकंछि थौंनिसें हे पलाः न्ह्याकादीसां ज्यू । अर्थात् इहिपाः जुइगु पक्का जुइवं हे मिजनं मिसायाके थुज्वःगु छुं न्ह्यसः न्यनेमाः गुगु मिसायात बांमलाः नं मतायेमा अले गुकिया बारे मिसां अप्वः स्वयां अप्वः जानकारी नं बीमा ।  शिक्षाया बारे ः न्हापां नाप लाइबलय् हे मिजनं मिसायाके व मिसां नं मिजंयात वयागु शिक्षाया बारे खँ ल्हायेत लिचिले मज्यू । बरुकंछि थुकिया सम्बन्धय् खुलय् जुयाः खँल्हाबल्हा यायेमाः । अप्वः धयाथें छेँजःपिसं आडम्बरया निंतिं शिक्षायात कयाः मखुगु खँ ल्हानाबी यः, गुकियात थवंथवय् खँल्हाबल्हापाखें क्लियर याये फइ । सही जानकारी भविष्यय् जुइगु गुगु नं कथंया समस्यातपाखें तापाकेत ग्वाहालि याइ । लिसें, गुगुं नं चीजया प्लानिङ्ग नं पाय्छिकथं याय्फइ । क्वालिफिकेशनया आधारय् निम्हं मिलय् जुयाः लिपा ज्या वा बिजनेसया आइडियाय् ज्या नं याये फइ ।  यःमयः बारे ः छम्हं मेम्हसिया बानीव्यहोरा, वया यः–मयःया बारे सीकेगु तसकं आवश्यक जुइ । लिसें थ्व खँल्हाबल्हा न्ह्याकेगु दकलय् बांलाःगु तरिका नं खः । तःक्वः बानीव्यहोरा उथें जुइबलय् भविष्यय् वयेफुगु यक्व समस्यात अःपुक हल जुयाबी । लिसें जीवनयात न्ह्यज्याकेत नं न्ह्यइपुसे च्वनी । ब्वनेगुलिसें कयाः नसा ज्वरे यायेगु, यात्रा व वयागु लाइफस्टाइलया बारे सीकेगु कुतः यानादिसँ । ज्या यानाच्वंपिं मिसातय् निंतिं थ्व न्ह्यसः थथे जूगुलिं नं तसकं महत्वपूर्ण जू कि उमिसं इहिपाः धुंकाः इहिपाया जिम्मेवारीया लिसेलिसें थःगु ज्यायात नं व्यवस्थित याये माली । थथे जूगुलिं थुज्वःगु छुं जुइमा गुकिं जीवनया निराशायात तापाके फइ ।  पासापिनि बारे ः  पासापिनि बारे न्यनेकने यायेगु निंतिं निम्हेसियां निंतिं उतिकं हे आवश्यक जू । छाय्कि भविष्यय् वनाः थ्वहे हुनिं नं निम्हतिपु दथुइ ल्वापुया हुनिं जुयाबी फु । शहरया लाइफस्टाइल अप्वः थें थथे जुयाबी यः, गुकी नापं ब्वनापिंलिसें कयाः पासापिंतक दुथ्याः वयेफु अले अप्वः धयाथें थ्व दुथ्याः वइगु हे मिजं जुइमा वा मिसा निम्हेसितं मययेफु । अथे जूगुलिं नाप लायेगु झ्वलय् हे थ्व खँ थुइकेगु कुतः यानादिसँ कि छेँजःपिं बाहेक उज्वःपिं सु सु पासापिं तसकं सती अले गुम्हेसियालिसें भविष्यय् गुकथंया स्वापू तयेगु खः ।  योजनाया बारे ः भविष्यया योजनाया बारे नं न्ह्यसः न्यनेगु पाय्छि हे जुइ अले बांलाः नं तायेकी । अप्वः धयाथें सम्बन्धय् इहिपा धुंकाः मिसातय्त बाध्यताया हुनिं थःगु ज्या त्वःते मालेफु, गुगु वयागु निंतिं तसकं थाकुइफु । बांलाःगु शिक्षा दुसां नं ज्या त्वःतेमालीगु वयात अप्वः महीका बीफु । थथे जूगुलिं मिसायाके थ्व बारे सीकेगु तसकं हे आवश्यक जू । अप्वः धयाथें इहिपाःया दवावय् थुकिया निंतिं ज्यू ला धयाबी तर लिपा वनाः थुकियात कयाः पारिवारिक ल्वापु अले मन–मुटाव शुरू जुइफु । मिसातय्पाखें नं मिजंयात वयागु भविष्यया योजनाया बारे न्यनेगु बांलाइ । थुकिं व प्रतिभावान जूगुया लिसेलिसें वयागु सोचबिचार व मेच्योरिटी थुइकेगु पूरा ह्वःताः दइ ।  आर्थिक अवस्थाया बारे ः  अप्वः धयाथें सम्बन्धय् नाप लाये न्ह्यः हे परिवारया स्थिति थुइकेफइ, अले जूगुलिं थ्व सम्बन्धय् न्ह्यसः न्यनेगुपाखें धाःसा बचे जुयादिसँ । जुइफुसा थ्व मामलाय् छेँयापिं तःधीपिन्त हे खँ ल्हाके ब्यू । यक्व सम्बन्धय् तलबयात कयाः डिस्कशन यायेगु पाय्छि तायेकी मखु, तर थवंथवय् थुकिया सम्बन्धय् क्लियर यानातयां धाःसा छुं स्यनी मखु । थुकिं भविष्यय् ध्यबायात कयाः गुगुं मनमुटावया सम्भावना म्हो जुइ । लिसें गाडी, छेँ, मचाखाचाया जिम्मेवारी नं बराबरया शेयरिंग यायेगु खँ जुइफु ।",https://www.newaonlinenews.com//%E0%A4%87%E0%A4%B9%E0%A4%BF%E0%A4%AA%E0%A4%BE%E0%A4%83-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%83-%E0%A4%A8%E0%A5%8D%E0%A4%AF%E0%A4%A8%E0%A5%87-%E0%A4%B9%E0%A5%87-%E0%A4%AE%E0%A4%BE%E0%A4%83%E0%A4%97%E0%A5%81-%E0%A4%A8%E0%A5%8D%E0%A4%AF%E0%A4%BE%E0%A4%97%E0%A5%82-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%B8%E0%A4%83,"December 6, 2015",नेवा: अनलाइन न्युज 
झी गुलि द्यने माः ?,"यक्व मनूतय्सं थ्व चायेका च्वनी कि थः गुलि द्यने माःगु खः उलि द्यने खनाच्वंगु मखु । तर गुलि द्यने माः ले थ्व धाःसा सीके फइमखु । अमेरिकाय् नकतिनि जूगु छगू शोधय् सीकूगु दु कि थ्व मनूया दँया लिधंसाय् बिस्कं बिस्कं जुइ । जीवनशैलीया अभाव, अय्लाः, कपि व एनर्जी ड्रिंक नयेगु थुज्वःगु ज्वलं खः गुकिं छिगु न्हियान्हिथंया दिनचर्यायात प्रभावित यायेफु । अमेरिकाया भर्जिनियाय् च्वंगु एरलिंगटनया च्यारिटी नेशनल स्लीप फाउंडेशनया कथं हरेक मनूया जीवनशैली वयागु न्ह्यःया आवश्यकता थुइकेगु आधार जुइ । तर छिगु द“या ल्याखं द्यनेगु बारे छुं सल्लाह बी फइ ।  १. नवजात (०–३ ला) – नवजातपिं न्हियान्हिथं १४ निसें १८ घण्टातक द्यनेमाः । अथे नं ११ निसें १  ३ घण्टाया न्ह्यः नं उमिगु निंतिं गाः । तर १९ घण्टां अप्वः द्यने मज्यूगु सल्लाह बियातःगु दु ।  २. शिशु (४–११ ला) – शिशुतय्गु निंतिं १२ निसें १५ घण्टातक द्यनेगु सल्लाह बियातःगु दु । म्होतिं नं १० घण्टा द्यने हे माः । तर उमि द्यनेगु ई गुबलें नं १८ घण्टां अप्वः जुइमज्यू ।  ३. चीधिकःम्ह मचा (१–२ दँ) – उमिगु निंतिं ११ निसें १४ घण्टा द्यनेगु सल्लाह बियातःगु दु तर ९ निसें १६ घण्टातक द्यंसां उमित बेफाइदा जुइमखु ।  ४. स्कूल वने न्ह्यःया दँया मस्त (३–५ दँ) – विशेज्ञपिसं उमिगु निंतिं १० निसें १३घण्टातकद्यनेगु सुझाव ब्यूगु दु । ८ घण्टां म्हो व १४ घण्टां अप्वः न्ह्यः उमिगु निंतिं बांलाः मजूगु तायेकी । ५. स्कूल वनेगु दँया मस्त (६–१३ दँ) – थुपिं मस्तय्गु निंतिं नेशनल स्लीप फाउंडेशनं (एनएसएफ) ९ निसे ११ घण्टा द्यनेगु सुझाव ब्यूगु दु । उमिगु निंतिं ७ स्वयां म्हो व ११ घण्टा स्वयां अप्वः द्यनेगु सही मखु ।६. किशोरावस्था (१४–१७ दँ) – थुमित ८ निसें १० घण्टाया न्ह्यःया सुझाव बियातःगु दु तर ७ स्वयां म्हो व ११ स्वयां अप्वः घण्टा न्ह्यःयात एनएसएफं सही तायेकी मखु ।  ७. वयस्क (१८–२५ दँ) – नौजवान वयस्कपिनि निंतिं ७ निसें ९ घण्टा द्यनेगु सल्लाह बियातःगु दु तर थ्व ६ घण्टां म्हो व ११ घण्टां ताःहाकः जुइमज्यू ।  ८. बाज्यः वंपिं (२६–६४ दँ) – थुमिगु निंतिं नौजवान वयस्कपिंत थें हे सुझाव बियातःगु दु ।  ९. ज्याथ (६५ दं च्वय्यापिं) – थ्व दँया मनूतय्गु निंतिं ७–८ घण्टा द्यनेगु सुझाव बियातःगु दु ।   उपिं ५ घण्टां म्हो व ९ घण्टां अप्वः द्यने मज्यू । एनएसएफया विशेज्ञपिसं बांलाःगु न्ह्यःया निंतिं यक्व सुझावत ब्यूगु दु । दकलय् न्हापां ला उमिसं न्ह्यःयात प्राथमिकता बीगु वकालत याःगु दु । थ्व सल्लाहयात अमल यायेत इनाप याःगु दु । ",https://www.newaonlinenews.com//%E0%A4%9D%E0%A5%80-%E0%A4%97%E0%A5%81%E0%A4%B2%E0%A4%BF-%E0%A4%A6%E0%A5%8D%E0%A4%AF%E0%A4%A8%E0%A5%87-%E0%A4%AE%E0%A4%BE%E0%A4%83,"February 12, 2016",नेवा: अनलाइन न्युज 
फेसबुकं धोखा जुइफु ,"अतिकं लोकंह्वानाच्वंगु सामाजिक नेटवर्किङ फेसबुकं छितः छुं नं इलय् बदनाम यानाबी फु । थुकि छितः बांमलाक्क धोखा नं जुइफु । थुकिं फेसबुक प्रयोगकर्तापिं सचेत जुइमाःगु खनेदु । होशियार जुयादिसँ छितः म्हमस्यूपिं वा म्हस्यूपिं सुं नं फेशबुकया पासापिसं स्यंकेत स्वयाच्वंगु जकं मदुला ?  ‘फेसबुकं’ तापाना वने धुंकूपिं यक्व पासापिन्त नाप लाका ब्यूगु दु । पासापिनि दथुइ पुचः दयेकाः मंकाः सन्देश प्रवाह यायेगु निसें कयाः थीथी ख“ कालबिल नं याये खनाच्वंगु दु । न्हून्हूपिं पासापिं दयेकाः खँल्हाबल्हा यायेगु नापं न्हून्हूगु गतिविधि नं सयेकेसीके नं दयाच्वंगु दु । अले थःके दुगु यक्व खँत पासापिनि दथुइ ब्वये नं खनाच्वंगु दु । थुकथं यक्व सकारात्मक खँ दयाः नं फेसबुक दुने नं मचायेक आपराधिक खँत खनेदयावःगु दु । थुकि फुक्क सचेत जुइमाःगु खनेदु ।  छुं न्हि न्ह्यः संकिपाकःमि, खेलकुद परिषदया  पुलाम्ह सदस्य सचिव युवराज लामाया फेसबुकय् म्हमस्यूपिसं यौन समागमरत किपाः अपलोड याना तल हँ । थुकिं छगू ई ला पासापिनि दथुइ तःधंगु चर्चा नं जुल हँ । लिपा पासापिनि फोन वयेवं वय्कलं उगु किपाःत थःगु पानां चीकादिल हँ ।   फेसबुकया यक्व केसत नं वयाच्वंगु दु । प्रहरी नापं फेसबुकया वालय् तयातःगु किपाःयात कयाः उजुरी तः वयेगु व कारवाही यायेगु ज्या नापं जुयाच्वंगु दु । छुं न्हि न्ह्यः तिनि नुवाकोटया छम्ह मिसाया फेसबुकया वालय् वया हे यज्जुं अश्लील किपाःत अपलोड यानाः तसकं मछिंका ब्यूगु खः । निला न्ह्यःतक यज्जुनाप इहिपा यानाः न्ह्यइपुगु जीवन हनेगु म्हगस खनाच्वंम्ह उम्ह मय्जुयात थुकथं सशस्त्र प्रहरीया सिपाही यज्जुं धोखा बियाः थथे अश्लील किपात अपलोड यानाब्यूगु खः ।",https://www.newaonlinenews.com//%E0%A4%AB%E0%A5%87%E0%A4%B8%E0%A4%AC%E0%A5%81%E0%A4%95%E0%A4%82-%E0%A4%A7%E0%A5%8B%E0%A4%96%E0%A4%BE-%E0%A4%9C%E0%A5%81%E0%A4%87%E0%A4%AB%E0%A5%81,"March 12, 2016 11:58:33",नेवा: अनलाइन न्युज 
उसायँ भिंकेत ह्यूपाः,"थौंया आधुनिक समाजय् मनूत थःगु उसायँ प्रति तसकं सजग जुया वनाच्वंगु दु । गामय् स्वयाः नं शहरी शिक्षित मनूतय् दथुइ स्वास्थ्य सुरक्षाया विषय मू रुपं न्ह्यःने वया चासोया विषय जुयाच्वंगु दु । छखें शहरी जीवनय् शिक्षा व सभ्यताया कारणं थःगु उसायँ प्रतिया सचेतना अप्वयाच्वंगु दु धाःसा मेखे विलासिता व विदेशी संस्कृतिया प्रभावं यानाः थःगु उसायँ स्यंकेगु ज्या नं यानाच्वंगु दु ।  थौंया मनूया दुश्मनया रुपय् मधुमेह (चिनिल्वय्), ब्लड प्रेसर, ह्दय रोग आपा ह्वनिगु आदि ल्वय् वयाच्वंगु दु । थुपिं ल्वय्त आपा याना विलासी मनूतय्त जुइगु जुया थुपिं ल्वय्त धनीया ल्वय् धकाः तकं धायेगु याः । थुपिं ल्वय्त मनूतय् गलत दिनचर्याया कारण उत्पन्न जुइगु विशेषज्ञतय् धापू दु । यदि नियमित ब्यायाम सन्तुलित आहार व सकारात्मक आचरण नालाकाल धाःसा थुज्वःगु ल्वय् पाखें बचे जुइफइगु स्वास्थ्य विशेषज्ञतय् धापू दु । उसायँ भिंकेत यायेमाःगु थीथी क्रियाकलापयात थन स्वये । न्हिच्छिइ बाघौया शारीरिक व्यायाम चिकित्सकतसें म्होतिं नं न्हिच्छिया बाघौ ई शारीरिक ब्यायामया लागि छुटे यायेमाः । नियमित ब्यायामं म्हय् अतिरिक्त दाः मुनाच्वने फइमखु ब्यायामया मात्रां थःगु शारीरिक अवस्था स्वया यायेमाः । थुकिया लागि थःत गुकथंया ब्यायाम उपयुक्त जुइधइगु खँ फिटनेश एक्स्पर्टयाके न्यना सुझाव काल धाःसा बांलाइ । शारीरिक ब्यायामं म्हय् आवश्यक जुइगु अक्सिजन थ्यंकेगुया लिसें म्हन्यंक रक्तसंचार सुचारु जुइ । ब्यायाक यायेत जिम सेन्टर ब्यायामशाला वनेमाः धइगु मदु । थःगु छेँ य् हे नं योगासन वा प्राणायाम यायेफु । माक्व लः त्वनेगु मनूयात गुलि लः माः धइगु खँ मौसम व शारीरिक श्रम, शारीरिक अवस्था व नइगु नशाय् निर्भर जुइ । अथें खयां नं छम्ह मनुखं न्हिच्छिया स्वंगू लीटर लः त्वनेमाः । आपाः लः त्वन धाःसा नसाय् दइगु अनावश्यक तत्वयात छानेयानाः पिकायेत ग्वहालि याइ । लःथें हे मेमेगु पदार्थ गथेकि सुप, जुसयात नं थाय् बिइमाः । म्हय् पर्याप्त लः दत धाःसा पाचन क्रियाय् तसकं ग्वाहालि याइ धाःसा शारीरिक शक्ति बिइत नं ग्वाहालि याइ । स्वस्थकर नसा थःगु नसाय् फलफुल, वाउँगु क्ये तरकारी, चुलिवःगु बुवःयात आपा थाय् बिइमाः । जंक फुड, चिकनय् दयेकातःगु, दाः थाःगु नसा फयांफक्व मनयेगु वा म्हो जक नयेगु यायेमाः । अथे हे नयेबलय् प्वां टन्न जुइक नं नयेमज्यू । झीगु बानी न्हिच्छिया स्वक्वः टन्न च्वंक नयेगु जुयाच्वंगु दु तर अथे यायेगु स्वया न्हिच्छिया खुक्वः न्ह्यक्वः भचा भचा याना नसा नयेगु शरीरया लागि बांलाइ । थुकिं पाचन प्रणालीयात आपा भार जुइमखु धाःसा पाचन प्रणालीं नियमित रुपं ज्या यानाच्वनी । स्वस्थ जुया च्वनेगु खःसा चि नयेगु म्हो यायेमाः । न्हिच्छिया ३ ग्राम अथे धइगु छगू चिया चम्चा स्वयाः म्हो चि नयेमाः । अथेहे नसा नयेगु झ्वलय् टिभि स्वयेगु वा रेडियो न्यनेगु ज्या यायेमज्यू । अथे धइगु नसा नयेगु इलय् मेथाय् ध्यान मब्यूसे थःगु ध्यान मुक्कं नसाय् हे बिइमाः ।  छम्ह मनूया न्हिच्छिया नसाय् स्वंगू निसें प्यंगू चिया चम्चा स्वया आपाः चिकं छ्यले मज्यू । थुकिया आशय् धइगु नसा ज्वरे यायेगु इलय् थ्व स्वयाः आपा चिकं छ्यले मज्यू । न्हियान्हिथं चिकं आपा नयेगु यात धाःसा म्हया ग्यसू अप्वइ धाःसा म्हय् म्वाः मदयेक दाः मूंवनी । थुकिया लिच्वः लिपा वना उच्च रक्तचाप हदय रोग जुइफु । आउटडोर गेम",https://www.newaonlinenews.com//%E0%A4%89%E0%A4%B8%E0%A4%BE%E0%A4%AF%E0%A4%81-%E0%A4%AD%E0%A4%BF%E0%A4%82%E0%A4%95%E0%A5%87%E0%A4%A4-%E0%A4%B9%E0%A5%8D%E0%A4%AF%E0%A5%82%E0%A4%AA%E0%A4%BE%E0%A4%83,"March 10, 2016 18:47:58",नेवा: अनलाइन न्युज 
मलय् मसला कि वासः ?,"मलय् झीसं मसलाया रुपय् न्हियान्हिथं नयेगु याना वयाच्वनागु दु । तर थौंकन्हय् धाःसा झीथाय् मलय्या आपूर्ति बांलाक जुयाच्वंगु खनेमदु । मलय् गर्मी थासय् दइगु जूगुलिं थ्व नेपालय् दइमखु । झीथाय् विशेष यानाः भारतपाखें हयेगु याइगु कारणं थौंकन्हय् बांलाक आपूर्ति याये मफयाच्वंगु खः । झीसं स्यूगु हे खः कि ख“य् भाषं मलय् यात मरिच धाइ अथेहे संस्कृतं मरिच, बेल्लज व कृष्ण नं धायेगु याः । अथेहे अंग्रेजीं द्यबिअप एभउउभच धाइगु मलय् यात ल्याटिन भाषं एष्उभच ल्ष्नचगm ष्लिल धाइ ।     मलय् लहरा वनिगु छगू सिमा खः । थ्व झाडी थें ¤याङ्ग च्वनिगु यक्व द“तक म्वाइगु लहरा खः । गथे फसि, तुसि माय् च्वये थहां वनेत औंचा पतिकं ल्हाःचा थेंच्वंगु वइ उकथं हे मलय् माय् औंचा पतिकं हा वयेगु याइ । उगू हां ज्वनाः मलय् मा सिमा वा गसिइ थहां वनी । थ्व गर्मी थासय् दइगु जूगुलिं झीथाय् दइमखु अथे खःसां झीसं थुकियात मसला व वासःया रुपय् छ्यलाच्वनागु दु । मलय्या हः ५–६ इञ्च हाकः, २–४ इञ्च ब्या दुगु काचाक्क स्वयेबलय् ग्वाःहः थें च्वंगु जुइ । थुकिया हलय् निज्वः स्वज्वः ध्वःत बांलाक सिइदयेक हे दइ । मलय् पाके जुइ न्ह्यः वाउ“गु, पाके जुइधुंकाः ह्याउ“गु अले खाना कायेधुंकाः गनलाय् हाकुगु अले सुखूचिंगु जुइ । गोलाकार जूगु मलय् चिचिग्वःचा जुइ । मलय् नयेबलय् म्ये“ जल्लं च्वनी, पालुसे च्वनी तर थुकी विशेष कथंया बास वइ । वासःया लागि अले मसलाया रुपय् थुकिया फल वा मलय् छ्यलेगु याइ ।      मलय् वासः खः धाये धुंकाः आः छु छु ल्वय् जूगु इलय् गुकथं छ्यलेगु धइगु ख“ नं सिइकेमाल । दकलय् न्हापां ला छु छु ल्वय् जूगु इलय् मलय् ज्यावः धकाः नि सिइके । मलय् विशेष याना प्वाःसम्बन्धि व श्वासप्रश्वास सम्बन्धि ल्वय्या लागि ज्या वः । अजीर्ण जूगु इलय्, आध्यान वा प्वाथय् फय् दुहां वना प्वाः दुम्म च्वंगु इलय्, कास–श्वास, शीत–ज्वर, छं्र्यगूया ल्वय् अथेहे ब्रणशोथ आदि इलय् मलय् छ्यले ज्यू ।      ",https://www.newaonlinenews.com//%E0%A4%AE%E0%A4%B2%E0%A4%AF%E0%A5%8D-%E0%A4%AE%E0%A4%B8%E0%A4%B2%E0%A4%BE-%E0%A4%95%E0%A4%BF-%E0%A4%B5%E0%A4%BE%E0%A4%B8%E0%A4%83,"June 21, 2016",नेवा: अनलाइन न्युज 
रक्तचाप नियन्त्रणया नितिं चकलेट,वैज्ञानिकतसें मनूया दैनिक जीवन व ल्वय्या सम्बन्धयात कयाः थीथी कथंया अध्ययन अनुसन्धानत याना वयाच्वंगु दु । थुकिया हे वलय् झीसं न्हियान्हिथं नया वयाच्वनागु चकलेटयात कया नं मनूयात लाइग थीथी ल्वय्यात कयाः थीथीकथंया अनुसन्धाया वलय् उच्च रक्तचाप नियन्त्रणया सम्बन्धय् नं अनुसन्धान जूगु दु । थुगु अनुसन्धानं यदि मनुखं न्हियान्हिथं पाय्छि मात्राय् न्हियांनिथं चकलेट नयेगु यानाच्वन धाःसा थुकिं उच्च रक्तचाप नियन्त्रण यायेत ग्वाहालि जुइगु क्यंगु दु । थुगु अनुसन्धानं मात्रा मिले यानाः चकलेट नयेफत धाःसा थुकिं रक्तचाप म्हो यायगु या लिसें नुगःचु लिसें स्वापू दुगु थीथी च्वय् कमि हयेफु धाःगु दु । थुगु अध्ययनं लुइकूगु लिच्वःयात नकतिनि पिदंगु ‘जर्नर अफ अमेरिकन मेडिसन’ नांया विज्ञान पत्रिकाय् पिथंगु दु ।     थुगु जर्नरय् प्रकाशित जूगु खबर कथं अनुसन्धाकर्तातसें उच्च रक्तचापया ४४ म्ह रोगीतय्त निगू पुचलय् ब्वथलाः अनुसन्धान याःगु खः । छगू पुचःयात न्हियान्हिथं ६ ग्रामया दरं आपा कोको नांया तत्व दुगु चकलेट नकूगु खःसा मेगु छगपू पुचःयात धाःसा कोको मदुगु तुयुगु चकलेट नकूगु खः । छुं न्हि लिपा उमिगु रक्तचापया परिक्षण याःगु यलय् कोको तत्व दुगु हाकनुगु चलेट नःगु पुचःया मनूतय् रक्तचाप म्हो जूगु लुयावल धाःसा मगु पुचःया मनूतय् रक्तचाप धाःसा न्हापा गथे खः अथे हे जुयाच्वंगु खः । कोको (चकलेट दयेकीगु तत्व) झीगु उसायँया लागि भिं धकाः न्हापा हे धयातःगु खः । थुकिं रक्तचापयात म्हो याइ धइगु खँ न्हापां निसें धयावयाच्वंगु खः । तर प्रमाणित रुपं हे कोकों नांया तत्वं मनूया रक्तचापयात म्हो यानाबिइ न्ह्यब्वःगु थ्वहे न्हापांखुसि खः । कोकोस फ्लावानल्स नांया छगू तत्व दइ । थुगु तत्वं रक्तचाप म्हो यायेत ग्वाहालि याइगु नं वैज्ञानिकतसें लुइकूगु दु । न्हापा न्हापा रक्तचाप म्हो यायेत आपालं मात्राय् कोको माः धइगु तायेकाः वयाच्वंगु खः । तर आः वया यूनिभर्सिटी हस्पिटल अफ कोलोनया अनुसन्धानकर्तासें अध्ययन यानाः धाःगु दु कि न्हियान्हिथं ३० क्यालोरी शक्ति बिइगु कथंया मिले यानाः चकलेट नल धाःसा झीगु उसायँयात भिं जुइ धइगु लिच्वः पिकाःगु दु । ,https://www.newaonlinenews.com//%E0%A4%B0%E0%A4%95%E0%A5%8D%E0%A4%A4%E0%A4%9A%E0%A4%BE%E0%A4%AA-%E0%A4%A8%E0%A4%BF%E0%A4%AF%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%A3%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%9A%E0%A4%95%E0%A4%B2%E0%A5%87%E0%A4%9F,"April 17, 2016 ",नेवा: अनलाइन न्युज 
जीवन पिने मखु दुने –ओशो,"जिं न्यनागु दु, माओत्सेतुङं थः मचाबलय् जूगु घटनायात कयाः च्वःगु दु – जिमि मांया छगू बगौचा दु । उगु बगैचाय् ततःधंगु स्वां ह्वयेकेगु याः, थथे ततःधंगु स्वां ह्वःगुलिं तापाकं तापाकं वयाः उगु स्वां स्वयेत वइ । तसकं लय्ताइ, स्वां खनाः अजू चाइ । छकः जिमि मांया उसाय् मन्त । उसाय् मदुगुलिं तच्वंकं चिन्तित जुल । चिन्ता थः उसाय् यात कयाः मखु, बगैचायात कयाः खः । तर जिमि मां थुलियंक बिरामी जुल कि दने हे मफु । तर वया काय् नं मांयात धाल धन्दा काय्म्वाः बगैचा जिं स्वये । झिन्यान्हुतक बगैचा च्यूताः कयाः स्वल, स्वांया धू सफायात । ल नं बिल तर स्वां न्हियान्हिथं बांलायेसिकं बांमलालां वन । थौं धाधां कन्हय् धाधां सिनावन । काय् तच्वकं दुःखी जुल । ख्वल, च्यूता काल । छु जूगु थ्व स्वांयात जिं गुलि बांलाक मतिना याना सुसाःकुसाः यानाः लः बिया अय्नं सित ।  झिंन्यान्हुलिपा मांम्ह उसाय् लंकाः पिहां वल, बगैचाय् काय् ख्वयाच्वंगु खनाः न्यन छाय् ख्वयागु हां – लिसः वहे स्वांयात मतिना यानां नं म्वाके मफुत छु यायेगु ? मांया ख्वालय् बगैचाया दुर्गति खनाः ख्वय् ला वल तर व सिकं अप्वः काय्या स्थिति खनाः न्हिलेवल । अले थः काय्यात धाल – बाबु स्वांया प्राण हलय् मखु, वयागु प्राण ला हाय् दइ । गुगु झीसं खनी मखु । व चाय् दुने दइ । लः स्वांयात बिइगु मखु हायात बिइगु खः । चिन्ता स्वांया हः पिने खनेगु नाप मखु दुने चा च्वनाच्वंगु यात खः, तर छं पिने खंगु हे यात जक च्यूता काल, उकिं बगैचाया स्थिति थ्व जूगु खः । तर काय्म्हस्यां धाल हाला खने दयेमाःगु खः खनेदुसा जक ला स्वयेफइ ।  उकिं अप्वः मनूतय्सं न्यनी जीवन गन दु ?",https://www.newaonlinenews.com//%E0%A4%9C%E0%A5%80%E0%A4%B5%E0%A4%A8-%E0%A4%AA%E0%A4%BF%E0%A4%A8%E0%A5%87-%E0%A4%AE%E0%A4%96%E0%A5%81-%E0%A4%A6%E0%A5%81%E0%A4%A8%E0%A5%87-%E2%80%93%E0%A4%93%E0%A4%B6%E0%A5%8B,"August 30, 2016, Tuesday 12:53:27",नेवा: अनलाइन न्युज 
ज्याथः जिथि जंक्व ग्वकः याइ ?,"नेवाःतय्गु ज्याथः जिथि जंंक्वः न्याक्वःतक याइगु परम्परा दु । थ्व नेवाःतय्गु मौलिक संस्कृति खः । थुकियात ज्याजंक्वः धायेगु याः । नेवाःतय्गु न्याक्वः तक याइगु ज्याजंक्वया नां, दँया धलः थथे दु – न्हापांगु भीमरथारोहण, ७७ दँ, न्हय्ला, न्हय्न्हु निक्वःगु सहश्र चन्द्ररथारोहण, ८३ दँ, प्यला, प्यन्हु स्वक्वःगु महारथारोहण, ८८ दँ, च्याला, च्यान्हु प्यक्वःगु देवरथारोहण, ९० दँ, गुला, गुन्हु न्याक्वःगु महादेवरथारोहण, १०० दँ, झिला, झिन्हु",https://www.newaonlinenews.com//%E0%A4%9C%E0%A5%8D%E0%A4%AF%E0%A4%BE%E0%A4%A5%E0%A4%83-%E0%A4%9C%E0%A4%BF%E0%A4%A5%E0%A4%BF-%E0%A4%9C%E0%A4%82%E0%A4%95%E0%A5%8D%E0%A4%B5-%E0%A4%97%E0%A5%8D%E0%A4%B5%E0%A4%95%E0%A4%83-%E0%A4%AF%E0%A4%BE%E0%A4%87,"October 1, 2016",नेवा: अनलाइन न्युज 
गुज्वः गुज्वःगु कानुन ,"गुुगु नं शासन व्यवस्थाय्  कानूनया अहम् भूमिका दइ । कानून विनाया शासन लगाम मदुम्ह सल थं जुइ । तर कानूनी शासन कायम यायेत कानून नं जनमैत्री व वैधता प्राप्त जुइमाः । कानूनयात जनतां स्वीकारे यायेमाः । कानून देय्या नागरिकं पालना यायेमाः व कानुनया  उल्लंघन दण्डनीय जुइ । तर विश्वया छुं देय् व सहरय् छुं थुज्वःगु अजूचायापुगु कानूनत दु, गुगु न त अनया जनतां नुगलंनिसें स्वीकारय् याःगु दु, न त कानून उल्लंघन याःम्हेसित कारवाही जूगु हे दु । थन उज्वःगु हे छुं देय् व सरहया कानुनयात छक्वः कुलेगु कुतः याये",https://www.newaonlinenews.com//%E0%A4%97%E0%A5%81%E0%A4%9C%E0%A5%8D%E0%A4%B5%E0%A4%83-%E0%A4%97%E0%A5%81%E0%A4%9C%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%95%E0%A4%BE%E0%A4%A8%E0%A5%81%E0%A4%A8,"October 8, 2016",नेवा: अनलाइन न्युज 
  सिइकातय् बहःगु खँ – तरकारी जक मखु प्याज,"ह लिमय् छ्यलावयाच्वंगु तरकारी मध्ये आलु धुंकाः प्याज हे वइ । हलिमय् हरेक दँय् २० अर्व पाउण्ड स्वयाः आपा प्याजया उत्पादन यायेगु याः । थ्व तरकारी हरेक कथंया मौषमय् नं दइगु जुयाः तसकं ल्वकंह्वाः । थ्व आपालं गुणत दुगु खाद्यबस्तु खः । अझ प्याजयात झीगु स्वास्थ्यया लागि वासः हे धाःसां छुं पाइमखु । धनी जुइमा व गरिव जुइमा न्ह्याम्हेस्यां प्याज तरकारी दयेकाः नयेगु याना वयाच्वंगु दु । प्याज तुयु, ह्याउँ व म्हासु यानाः स्वताजी कथंया दु । तुयुगु प्याज दकलय् बांलाः तायेकी धाःसा ह्याउँगुयात मध्यम व म्हासुगु प्याजयात साधारण कथं कयातःगु दु ।  प्याजय् छगू विशेष कथंया पालुगु बास वइ । थ्व हे बासया कारणं गुलिखे मनूतसें थुकियात मययेकू तर थ्व गन्ध वा बास मनूया लागि सतकं ज्यालगेजू धकाः थुइकेमाः । प्याजया बास्नां मनूया दिमागयात सन्तुलित याना तइ । नकतिनि लिनाहःगु वाउँगु प्याजय् ‘एम’ नांया छगूकथंया विद्युतीय जः९किरण० दइ । थुकियात नकतिनि लुयावःगु सूर्यया जःथें कायेछिं । नकतिति लिनाहःगु प्याजया गन्ध हिस्टेरिया वा दिमाग असन्तुलन जूपिन्त तसकं ज्यालगेजू । प्याज लिनाहःगु स्वाघौतक जक उकी ‘एम’ नांया विद्युतीय जः दइ लिपा व मदयावनी ।      झीसं स्यू प्याज प्वलेबलय् उकिं ति पिहांवयाः मिखाय् लानाः ख्वबि पिहां वइ । अल्काइल डाई सल्फाइड व कार्वनिक कम्पाउण्डं यानाः थथे जूगु खः । थुकिया लिसें थुकी थायो प्रोपेनल सल्फर अक्साइडया रुपय् छगू कथंया चिकं नं दइ । थुगु चिकनं मिखाय् ख्वबि वयेकीगु ग्रन्थीयात उत्तेजित यानाबिइ । प्याजयात लखय् थुना जक तायेगु यात धाःसा उकिं व चिकं व बास ब्वयेके बिइमखु अले मिखां ख्वबि नं वइमखु । वाउँगु प्याज तरकारीया रुपय् नयेगु याइ । अथेहे चाय् तःलय् दइगु प्याजया ग्वः ताःईतक मस्यनिगु जुया हरेक मौसमय् प्याज नयेगु याइ । प्याजय् प्रोटिन, चिल्लो पदार्थ, खनिज, रेशा, कार्बोहाइड्रेट, क्याल्सियम, फोस्फरस, फलाम, भिटामिन सी आदि थीथी पौष्टिक तत्वत दइ । ला, न्या मनइपिं अले नये मफुपिन्सं नं प्याज नयाः यक्व लाभ यायेफु । आपाः तरकारीइ ४७ प्रतिशत निसें ६० प्रतिशत तक सितिं वनिगु पदार्थ दइ तर प्याजया धाःसा ख्वला व हा जक सितिं वनी ।  प्याज न्हियांन्हिथं नयेगु यात धाःसा म्हय् फुर्ति अप्वइ, पाचन शक्ति अप्वइ, ल्हाः तुति तसकं ख्वाउ“से च्वनिगु, न्ह्यः मवइगु थेंज्याःगु समस्यां पार लगेजुइफइ । वासःया रुपय् प्याज विशेष यानाः वर्षाया वासःया रुपय् छ्यलेगु यानाच्वंगु दु । बर्षाया इलय् हैजा जुइगु आपा सम्भावना दु । उज्वःगु अवस्थाय् प्राथमिक वासःया रुपय् प्याज व न्हवंस्वां निनाः उकिया रस निघौ निघौ पाक्क रोगीयात त्वंकल धाःसा बान्ता दिइ व रोगीयात न्ह्यः नं वइ लिसें रोगीया झाडा नं बिस्तारं दिनावनी । सुं मनूयात फलाम तत्वया कमि जुल धाःसा वा शिशु हर्कुनय् बाधा जुल धाःसा प्याज नयेगु यातधाःसा समाधान जुइ । बान्ता जुयाच्वंगु दुसा प्याजया ति व पालुया ति बराबर ल्वाकछ्यानाः त्वंकल धाःसा बान्ता दिइ । प्याजया ति निफुति स्वफुति न्हाय्पनय् तयाबिल धाःसा न्हाय्पं स्याःगु लनी । म्हय् हि म्हो जुल धाःसा रक्त अल्पता जुइ । म्हय् हि अप्वयेकेगु लागि भिटामिन बी व फलाम आपा दुगु नसा नयेमाः थुकी प्याज नं न्ह्यःने लाः । वायु विकार जूपिसं न्हियान्हिथं प्याज कचिकं नयेगु यात धाःसा बांलाइ ।",https://www.newaonlinenews.com//%E0%A4%B8%E0%A4%BF%E0%A4%87%E0%A4%95%E0%A4%BE%E0%A4%A4%E0%A4%AF%E0%A5%8D-%E0%A4%AC%E0%A4%B9%E0%A4%83%E0%A4%97%E0%A5%81-%E0%A4%96%E0%A4%81-%E2%80%93-%E0%A4%A4%E0%A4%B0%E0%A4%95%E0%A4%BE%E0%A4%B0%E0%A5%80-%E0%A4%9C%E0%A4%95-%E0%A4%AE%E0%A4%96%E0%A5%81-%E0%A4%AA%E0%A5%8D%E0%A4%AF%E0%A4%BE%E0%A4%9C,"December 25, 2016",नेवा: अनलाइन न्युज 
एन्टार्टिका महादेशया बारे छुं खँ ,एन्टार्टिका पृथ्वीया दक्षिण गोलार्धय् लाःगु महादेश खः । थ्व महादेश दकलय् ख्वाउँगु व सुख्खा महादेश कथं सकसिनं स्यूसा थुगु महादेश पृथ्वीया दक्षिण धु्रवीय महादेश खः । थन एन्टार्टिकाया बारे अप्वःसिनं मस्यूगु छुं खँ न्ह्यब्वयाच्वना ।  एन्टार्टिका महादेश छगु जक उज्वःगु महादेश खः गन सुं नं आदिवासी मदु । थन वनाः च्वनाच्वंपिं मनूत याःत छुं नं शोधकार्य यायेत च्वनाच्वंपिं खः वा मेगु हे छुं ज्यां वनाच्वंपिं खः ।  एन्टार्टिका छगू जक महादेश खः गन इमू मदु । धात्थेंला थ्वहे छगू जक महादेश खः गन इमूया विशेष प्रजाति लूगु मदु ।  एन्टार्टिका छगू थुज्वःगु महादेश खः । गुकिया ई ध्वः (टाइम जोन) मदु ।  एन्टार्टिकाय् ७० गू पुखू (ताल) दु । तर थुपिं फुक्क हे ततःधीगु च्वापुं भुनातःगु दु । एन्टार्टिकाया पुखू च्वय् मुनाच्वंगु ततःधीगु च्वापु बृहस्पति ग्रहया तिमिला यूरोपालिसे ज्वःलाः ।  एन्टार्टिकाया पेनिन्सुलाय्् लः तःलेया ज्वालामुखी सन् २००४ स लुइकूगु खः । थुगु ज्वालामुखी अमेरिका व क्यानाडाया अनुसन्धातापिसं लुइकूगु खः । ,https://www.newaonlinenews.com//%E0%A4%8F%E0%A4%A8%E0%A5%8D%E0%A4%9F%E0%A4%BE%E0%A4%B0%E0%A5%8D%E0%A4%9F%E0%A4%BF%E0%A4%95%E0%A4%BE-%E0%A4%AE%E0%A4%B9%E0%A4%BE%E0%A4%A6%E0%A5%87%E0%A4%B6%E0%A4%AF%E0%A4%BE-%E0%A4%AC%E0%A4%BE%E0%A4%B0%E0%A5%87-%E0%A4%9B%E0%A5%81%E0%A4%82-%E0%A4%96%E0%A4%81,"April 1, 2015",नेवा: अनलाइन न्युज 
मचाछेँया म्हुतुया क्यान्सर ,"मचाछेँया म्हुतुया क्यान्सर (Cervix Cancer) धइगु उगु अंगय् अनियन्त्रित कोषिकात ब्वलनीगु खः । गुगु साधारण उपचारं हाकनं लिहाँ वयेफु व मेमेगु अंगय् नं सरय् जुइफु ।  गुकथं जुइ ?  मचाछेँया म्हुतुया क्यान्सर थ्वहे हुनिं जुइ धकाः किटान मजूसां छगूकथंया भाइरल संक्रमण थुकिया मू कारक तत्वया रुपय् आः वयाः खनेदुगु दु । ह्यूमन पापिलोमा (Human Papillome) नांया किटाणुया छुं प्रजाति थुकिया मू कारक खः ।  थुकथं हे शारीरिक सुचुकुचुइ ध्यान मबीगुलिं, यक्वलिसे शारीरिक सम्पर्कय् वइगुलिं थ्व ल्वचं कयेफु । मचाछेँया म्हुतुइ बारम्बार संक्रमण जुइपिं मिस्तय्त थ्व किटाणुं मचाछेँया म्हुतुइ दुगु कोषिकाय् संक्रमण यायेफु व उकियात अनियन्त्रित तवरं अप्वयेकेत ग्वाहालि याइ ।  सुयात जुइफु ? ल्वयया लक्षण : ल्वचं कःगु सीकेगु तरिका : थ्व ल्वचं कःगु सीकेत इलय्ब्यलय् डाक्टरलिसे जाँच याका च्वने माः । लिसें इलय्ब्यलय् प्याप स्मेयर जाँच याकाः नं थ्व ल्वचं कइगु सम्भावना गुलि दु धकाः सीके फइ । प्याप स्मेयर जाँच मचाछेँया लः लिकयाः जाँच यानाः क्यान्सर जूगु दु कि मदु अले क्यान्सर जुइगु सम्भावना दु कि मदु धकाः सीकेगु छगू विशेष कथंया तसकं अःपुगु जाँच खः । ",https://www.newaonlinenews.com//%E0%A4%AE%E0%A4%9A%E0%A4%BE%E0%A4%9B%E0%A5%87%E0%A4%81%E0%A4%AF%E0%A4%BE-%E0%A4%AE%E0%A5%8D%E0%A4%B9%E0%A5%81%E0%A4%A4%E0%A5%81%E0%A4%AF%E0%A4%BE-%E0%A4%95%E0%A5%8D%E0%A4%AF%E0%A4%BE%E0%A4%A8%E0%A5%8D%E0%A4%B8%E0%A4%B0,"April 24, 2015",नेवा: अनलाइन न्युज 
फेसबुकं बीफइला ड्रोन जहाजपाखें इन्टरनेट !,सूर्य ऊर्जापाखें ब्वइगु ड्रोन जहाजपाखें इन्टरनेटया सुविधा बीगु निंतिं फेसबुकं आपालं प्रयोग न्ह्याकाच्वंगु दु । फेसबुकया मुख्य कार्यकारी व संस्थापक मार्क जुकरबर्गया धापूयात न्ह्यथँसें ‘गार्डियन’ समाचारपत्रया च्वःगु दु कि इंग्ल्याण्डय् जुयाच्वंगु थुज्वःगु प्रयोग ताःलात धाःसा ड्रोन जहाजयात छ्यलाः ग्रामीण व सुदूर थासय् नं इन्टरनेट सुविधा बीफइ । थुज्वःगु ड्रोन जहाजंं लेजर किरणपाखें इन्टरनेटया तरंग जमिनय् छ्वइगु खः । जुकरबर्गं छगू ब्लग पोष्ट यासें धाःगु दु कि ‘हलिंन्यंकं इन्टरनेट न्यंकेगु निंतिं मानवरहित थुज्वःगु ड्रोन जहाज दयेकेज्या जूगु खः गुकिं सर्गःपाखें इन्टरनेटया किरण त्वःती ।’ जुकरबर्गया कथं इंग्ल्याण्डया थुकिया सफल परीक्षण क्वचाये धुंकूगु दु । थुज्वःगु ड्रोन जहाजया पपु २९ मिटरसिबें ताःहाकः जुइ गुगु छगः बोइङ्ग जहाजसिबें आपाः खः । तर थुकिया ग्यसु धाःसा तसकं म्हो जक जुइ । फेसबुक जक मखु गुगलं नं बेलुन व ड्रोन जहाजया ग्वाहालिं इन्टरनेट इनेगु निंतिं ज्या न्ह्याकाच्वंगु दु ।,https://www.newaonlinenews.com//%E0%A4%AB%E0%A5%87%E0%A4%B8%E0%A4%AC%E0%A5%81%E0%A4%95%E0%A4%82-%E0%A4%AC%E0%A5%80%E0%A4%AB%E0%A4%87%E0%A4%B2%E0%A4%BE-%E0%A4%A1%E0%A5%8D%E0%A4%B0%E0%A5%8B%E0%A4%A8-%E0%A4%9C%E0%A4%B9%E0%A4%BE%E0%A4%9C%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%87%E0%A4%A8%E0%A5%8D%E0%A4%9F%E0%A4%B0%E0%A4%A8%E0%A5%87%E0%A4%9F,"April 30, 2015 09:36:40",नेवा: अनलाइन न्युज 
ट्वीटरय् दयेकूगु न्ह्यइपूगु रेकर्डत,"थौंकन्हय् सोसियल नेटवर्क साइटत तसकं हे लोकं व्हानाच्वंगु दु ।  थुज्वःगु हे सोसियल नेटवर्क साइट ट्वीटर नं खः । गुलिसित फेशबुकय् स्टेटस अपडेट मयासे न्ह्यः हे मवःगु जुइफुसा गुलिसिया ट्वीट यायेथें न्ह्यइपूगु मेगु मदयेफु । ट्वीटरय् १४०गः आखःजक ट्वीट याये छिं । अय्जुयाः हे थुकियात ईन्टरनेटं छ्वयेगु एसएमएस नं धायेगु याः । माईक्रो व्लगिङ ट्वीटरया स्थापना सन् २००६स ज्याक डोर्शें याःगु खः । अडियो भिडियो सम्वन्धी ज्या याइगु ओडियो ९यमभय० कम्पनीइ सञ्चार आदानप्रदान यायेगु आज्जुं ट्वीटरया विकास जूगु खः । ट्वीटरपाखें हे मनूतय्सं थी थी कथंया रेकर्ड तःगु दु । उज्वःगु हे छुं रेकर्डत थुकथं दु  : १. अमेरिकाया जोसेपm क्यासवेलं १ मिनेटय् ६२ ट्वीट यानाः विश्व रेकर्ड तःगु दु । क्यासवेल स्वयां न्ह्यः अष्ट्रेलियाया माईकल विलसनं १ मिनेटय् ४८ ट्वीट यानाः रेकर्ड तयातःगु खः । २. फ्लोरिडाया जोन गार्डेनरं १ मिनेट ३८.१३ सेकन्डय् १२६ फलोअरतय्त एप्रुभ यानाः विश्व रेकर्ड तःगु खः । ३. क्यालिफोर्नियाया टेलर होलिडें १३.१ सेकेन्डय्  ""I""m trying to set a world record with @URDB and @powerbalance धकाः   मोवाईलं च्वयाः चीहाकःगु इलय् ट्वीट याःम्ह मनू कथं विश्व रेकर्ड तःगु खः । सप्टेम्वर ६, २०१०य् होलिडे नं उगु विश्व रेकर्ड तःगु खः ।",https://www.newaonlinenews.com//%E0%A4%9F%E0%A5%8D%E0%A4%B5%E0%A5%80%E0%A4%9F%E0%A4%B0%E0%A4%AF%E0%A5%8D-%E0%A4%A6%E0%A4%AF%E0%A5%87%E0%A4%95%E0%A5%82%E0%A4%97%E0%A5%81-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%87%E0%A4%AA%E0%A5%82%E0%A4%97%E0%A5%81-%E0%A4%B0%E0%A5%87%E0%A4%95%E0%A4%B0%E0%A5%8D%E0%A4%A1%E0%A4%A4,"April 1, 2015, Wednesday 23:13:47",नेवा: अनलाइन न्युज 
तनाव व नुगःया उसाँय्  ,"–  डा धन रत्न शाक्य   सूची असिमित जुइफु मानवीय पिडा, दुःख व तनावया अवस्थातय्गु । मनूया जीवन व समाज समस्या व तनावं मुक्त मदु ।  मनूयात वइगु न्हूगु परिस्थिति, घटना वा अवस्था मनूया दृष्टिइ हानिकारक, अनियन्त्रित वा क्षमता स्वयाः तापाःगु स्थिति खनेदुसा उज्वःगु आन्तरिक अवस्थाें तनाव ( Stress ) या रुप कायइ । थुज्वःगु अवस्थां पार जुइत मनूयात तःधंगु हे कसरत व कुतः यायेमाली । शारिरीक, वातावरणीय, सामाजिक वा जीवनय् वइगु मू घटना प्रसंग आदिं तनावया रुप कालकि मनूया मन व तन निगुलिंयात लिच्वः लाकी । हानि नोक्सानी, सम्बन्धबिच्छेद, मृत्यू, विछोड, जवर्जस्ती, दुर्घटना आदि थुज्वःगु नकारात्मक घटना जक मखु गुलिखे मनूयात विवाह, पदोन्नति, चिठ्ठा वा सफलता थुज्वःगु सकारात्मक घटना नं तनाव जुइफु । तनावय् मनुखं खतराया अनुभव याइ, परिस्थितिलिसे संघर्ष याइ, शारिरीक प्रतिक्रियात ब्वलनी व ताः ई च्वंसा त्यानुइगु स्थिति नं वयेफु । तनावं मनूयात छु गुज्वःगु व गुलि असर याइ धइगु खँ मूल रुपय् स्वंगू तत्वतय्के निर्भर जुइगु खनेदुः  १. तनावया मात्रा, गम्भीरता, थुकिया लिच्वःया प्रकृति (लिपा सुधारय् याये, चीके वा म्हो याये फइगु, मफइगु),  २. तनावग्रस्त मनूया उसाँय्, व्यक्तित्व, स्वभाव, उपलव्ध साधनश्रोत व ग्वाहालि व ३. मनूया निंतिं उगु घटना, समस्या वा तनाव विशेषं छु अर्थ तइ धइगु खँ ।  गुगुं तनाव जुइधुंकाः मनूया अस्वस्थकर प्रतिक्रियां हानिकारक लिच्वः हयेगु याइ, स्वस्थ तरीकां उज्वःगु हानिकारक असर म्हो याये फइगु खनेदु । अथेनं गुलिखे इलय् धाःसा, तनावलिसे सम्बन्धित जुयाः मनया ल्वय्त ब्वलनी । तसकं कडा गम्भीर, निरन्तर ताःहाकःगु, हिले मफइगु कथंया विशेष यानाः मनुखं दयेकीगु वा मनुखं याइगु तनाव गुकी कन्हय् छु जुइ धइगु निश्चित जुइमखु, उज्वःगु कथंया तनावं मनूयात गम्भीर लिच्वः लाकूगु खनेदु । तर थुकी मनूपिच्छे अन्तर जुइगु याइ, सुयातं उगु घटनां छुं लिच्वः लाइमखु जबकि मेम्ह मनूयात असह्य व हानिकारक जुयाबी । संसारय् मानसिक समस्या व थुकिया ल्यूनेया थुकिया कारक तत्वत मध्ये तनाव व संघर्षया परिस्थिति नं अप्वया वनाच्वंगु तथ्य थौंया यथार्थता खः । तनावग्रस्त मनूतय्के मानसिक समस्याया मार नं अत्याधिक जुइगु याइ । तनावं मानसिक समस्या उत्पन्न जुइगुली पृष्ठभुमि तयार यायेगु, शुरु जुइत घ्यलय् मि थेें, ल्वय् जुइधुंकूगु अवस्थाय् उकिया उपचार व नियति गुज्वःगु जुइ धकाः निश्चित याइगुतक भुमिका म्हिती । थुगु लेखया शुरुइ हे उधृत प्रसंगतय्पाखें थ्व खँ छर्लंग खनेदु । लगभग फुक्ककथंया मनोल्वय्त प्रतक्ष अप्रतक्ष्य रुपय् तनावलिसे सम्बन्धित जुइ, चाहे व मानसिक समस्याया कारणया रुपय् जुइमा चाहे मानसिक ल्वय् जुइधुंकाःया अवस्थाय् लिच्वःया रुपय् जुइमा । मानसिक समस्याया कारक सामाजिक व मनोवैज्ञानिक तत्वत छगू ल्याखं तनावया हे रुप खः । तनावया हे जःखलय् पागलपनया छगू ल्वय् ( Acute and Transient Psychotic Disorder ) व हिस्टेरिया ( Conversion and Dissociative Disorder ) ब्वलनी । डिप्रेसन व भावनाया मेगु मनोल्वय् ( Depression and other mood disorders ) व थीथी कथंया नुगः ग्याइगु ल्वय्त ( Anxiety Disorders ) अत्याधिक रुपय् अप्वइ । मनूया व्यक्तित्वया गड्बडीत ( Personality Disorders ) अझ प्रकट जुइगु ह्वःताः दइ तनावया इलय् । न्हापाया गुलिखे मानसिक ल्वगित लिथ्वइगु सम्भावना अप्वइ । चुरोट व अय्लाःलिसें मद्य व लागूपदार्थया सेवन अप्वयाः दुव्र्यसन ( Substance Abuse Disorders ) अप्वइगु खनेदु । तनावग्रस्त मनूतय्के शारीरिक ल्वय् विना नं शारीरिक लक्षणतय्गु सिकायत जुइगु थीथी मनोल्वय्त ( Somatoform disorders ) अप्वः ब्वलनी । थुज्वःगु हे स्थितिइ गुलिसिनं आत्महत्या ( Suicide ) थुज्वःगु पलाःतकं ल्ह्वनी । थुकथं मानसिक ल्वय्त तनावलिसे सम्बन्धित जूसां उकिया ल्यूने थ्व व जैबिक तत्वलिसें मेगु यक्व तत्वतय्गु ल्हाः दयेगु याइ । तनाव प्रष्ट रुपय् जुइ हे माः धइगु मजुइ नं फु । स्वंगू कथंया मानसिक समस्यात धाःसा तनावया हे हुनिं जुइगु व उकियात तनावजनित ल्वय्या रुपय् निदान यायेफइ । व खः – क.  Acute Stress Reaction   (तनावप्रतिया अल्पकालीन प्रतिक्रिया), ख.  Adjustment Disorder  (समायोजनय् गड्बडी) व ग.  Post Traumatic Stress Disorder   (पीडादायक घटनाधुंकाः ब्वलनीगु मनोल्वय्) ।   क. तनावप्रतिया अल्पकालीन प्रतिक्रिया ( Acute Stress Reaction ) फुक्ककथंया मनूतय्त प्रतिकूल लिच्वः लाकीगु कथंया तनाव, गथेकि – यःम्हेसिया मृत्यु, प्राकृतिक विपद्, दुर्घटना, हत्या, हिंसा, आतंक, बलात्कार थुज्वःगु घटनाय् बिचाः हे याये मफइगु, ध्यान बी मफइगु, मनूया भावना, व्यवहारय् प्रतिकूल ह्यूपाः, छट्पटी, अजू, तं, आवेग, इत्यादि थुज्वःगु मानसिक असन्तुलनया लक्षणत ब्वलनी । थ्व लक्षणत प्रायः छन्हु निन्हुं म्हो जुजुं वनाः छुं दिं लिपा तनी । थुज्वःगु समस्यां शारीरिक रुपय् कमजोर, सामाजिक रुपय् त्यक्त, मचा, ज्याथपिन्त अप्वः सतय् याःगु खनेदु । ग्रस्त मनूयात तनावं पिहाँ वयेत व परिस्थिति सामना यायेत ग्वाहालि यायेमाली । अनियन्त्रित कथंया लक्षणत खनेदुसा विशेषज्ञया राय सुझावय् वासः यायेमालेफु ।    ख. समायोजनय् गड्बडी ( Adjustment Disorder ) तनावया स्थितिपाखें न्ह्याःगु लच्छि दुने उदासीनता वा छट्पटी, मेमेगु भावनाया वा व्यवहारगत गड्बडीत ब्वलनेफु । थुज्वःगु लक्षणत गुलिखे मनूतय्के खुला वा अप्वः ईतक नं च्वनेफु । तनाव फयेगु क्षमता वा परिस्थिति ज्यंकेगु सीप म्हो दुपिं व व्यक्तित्वया कमजोरीं पिडित मनूतय्के थुज्वःगु समस्या अप्वः खनेदु । थुज्वःगु स्थितिइ मनूयात परिस्थितिपाखें न्ह्यायेगु, समस्या ज्यंकेगु वा समस्याप्रतिया मिखाकुनय् अनुकूल ह्यूपाः हयेत सरसल्लाह, सुझाव व सहारा मालेफु । समस्या समाधानया निंतिं तालिम व तनाव ज्यंकेगु सीप विकासया लागि परामर्श आवश्यक जुइ । गुलिखे अवस्थाय् चिकित्सकया सल्लाह कयाः वासः नये माली । इलय् हे थ्व समस्या म्हसीकाः व्यवस्थापन याये फुसा थुकिया असर म्हो याये फइगु खनेदु ।   ग. पीडादायक घटनालिपा उत्पन्न जुइगु मनोल्वय् ( Post Traumatic Stress Disorder ) यक्व मनूतय्त लिच्वः लाकीगु विभत्स घटनात, गथेकि — युद्ध, बलात्कार, आतंक, दुर्घटना इत्यादिपाखें न्ह्याइपिं गुलिखे मनूतय्त थ्व ल्वय् जूसा छुं दिं, वाः वा ला (महिना) लिपा उगु घटनाबारे लुमंकेगु वा मनसपटलय् लूत( Flashback ) वइगु, उत्तेजना व छट्पटी  - Hyperarousal _  जुइगु, उगु खँ व घटनायात लुमंकीगु खँतपाखें लिचिलेत स्वइगु  - Avoidance _  तर मफइगु जुयाः छुं मिनेट वा घण्टातक बेचैन जुइगु लक्षणत ब्वलनी । गुलिसिकें धाःसा उगु घटनाबारे आंशिक रुपय् ल्वःमनीगु, न्ह्यइपु मजुइगु व बिस्मृत जुइगु थुज्वःगु लक्षणत नं खनेदइ । चान्हय् न्ह्यः मवइगु, बांमलाःगु म्हनीगु, ग्याइगु नं जुइफु । थुज्वःगु यस्तो स्थितिइ सम्भाब्य विपद् वा तनावया स्थितिबारे पूर्वानुमान यानाः उच्च खतराया क्षेत्रय् पूर्व तयारीं रोकथामय् ग्वाहालि जुइ । विपद्या इलय् इलय् हे थ्यंकूगु ग्वहालिं नं थुज्वःगु गम्भीर परिस्थिति पनेत ग्वाहालि यायेफु । थुज्वःगु मानसिक असन्तुलनपाखें न्ह्यानाच्वंपिं मनूतय्त सरसल्लाह, सुझाव व सामाजिक सञ्जालया सेवा बियाः ग्वाहालि यायेगु लकस दयेकेमाः । वासः, मनोवैज्ञानिक उपचार विधि लिसें आर्थिक, सामाजिक, सांस्कृतिक, शारीरिक, मानसिक पुनस्र्थापनाया अल्पकालीन व दीर्घकालीन ज्याझ्वःत थुगु समस्याया प्रभावकारी व्यवस्थापनया अंगत खः । तनाव व समस्या मानव जीवनया अभिन्न अंश खः । थुकियात कयाः सन्तुलित दृष्टिकोण, बुझाई, अनुभव व प्रतिक्रियां थुकिया असर म्हो जुइफु । उकिं, तनाव व्यवस्थापनया तरीकात सकसिनं सीका थुइका तयेगु उपयोगी जुइ । तनाव व्यवस्थापन सम्बन्धी जानकारी ब्वने ज्वलनय् हे दुथ्याकेगु बांलाइ । थुज्वःगु सीप व क्षमतां तनावपाखें ब्वलने फुगु थीथी मानसिक समस्यायात पनेत ग्वाहालि जुइ ।  (च्वमि बि पी कोइराला स्वास्थ बिज्ञान प्रतिष्ठान, धरानय् ज्या यानाच्वनादीम्ह दुब्र्यसन व मानसिक ल्वय् विशेषज्ञ खः ।)",https://www.newaonlinenews.com//%E0%A4%A4%E0%A4%A8%E0%A4%BE%E0%A4%B5-%E0%A4%B5-%E0%A4%A8%E0%A5%81%E0%A4%97%E0%A4%83%E0%A4%AF%E0%A4%BE-%E0%A4%89%E0%A4%B8%E0%A4%BE%E0%A4%81%E0%A4%AF%E0%A5%8D,"April 8, 2015, Wednesday 18:48:38",नेवा: अनलाइन न्युज 
चिनियाँ शान्तिपूर्ण समावेशी संस्कृति छु खः ? सारांश ब्वनादिसँ,"थीथी विषयवस्तुत छगू हे बराबर मदु, उमिगु भिन्नता व विरोधाभास नं दुगु खँय् स्वीकार यायेगु पूर्वशर्तय् थथे थीथी विषयवस्तुया मध्ये बांलाःगु पक्षयात कःघायेगु व न्हूगु विषयवस्तु सिर्जना यानाः विकास यानावनेगु हे चीनियाँ शान्तिपूर्ण समावेशी संस्कृतिया मूल सार खः । अरनिको समाजया ग्वसालय् वंगु शनिवाः चीनया नांजाःम्ह विद्वान श्री चिन् चियान्फान् पाखें चिनियाँ शान्तिपूर्ण समावेशी संस्कृति विषययात कयाः बियादीगु प्रवचनया सारांश न्ह्यब्वयागु खः ।  विद्वान श्री चिन् चियान्फान् चीनया सांघाइ शहरयाम्ह खः । वय्कः सन् १९६५ स अंग्रेजी भाषाया विषयस सांघाइ विदेशी भाषा महाविद्यालयपाखें स्नातक यानादीम्ह खः ।  थ्वया लिपा वय्कः अंग्रेजी भाषा अनुवादक, विदेशी मामिला प्रशासनय् ताःई ज्या यानादिल । थ्वहे वय्कलं पेचिङ रिभ्यू पत्रिका, राष्ट्रिय विदेशी विशेषज्ञ विभाग, चिनियाँ लेखक संघया लिसें थीथी संस्थाय् अनुवादकया रुपय् ज्या यानादिल ।  वय्कलं थीथी सफू पिथनादीगु दु । अथेहे, बागू दर्जन अनुवादित कृति नं पिथनादीगु दु । थौंकन्हय् वय्कः अरनिको समाजया ब्वनाय् नेपाःया भ्रमणय् च्वना च्वनादीगु दु । ब्वनादिसँ चिनियाँ शान्तिपूर्ण समावेशी संस्कृति प्रवचनया सारांश–",https://www.newaonlinenews.com//%E0%A4%9A%E0%A4%BF%E0%A4%A8%E0%A4%BF%E0%A4%AF%E0%A4%BE%E0%A4%81-%E0%A4%B6%E0%A4%BE%E0%A4%A8%E0%A5%8D%E0%A4%A4%E0%A4%BF%E0%A4%AA%E0%A5%82%E0%A4%B0%E0%A5%8D%E0%A4%A3-%E0%A4%B8%E0%A4%AE%E0%A4%BE%E0%A4%B5%E0%A5%87%E0%A4%B6%E0%A5%80-%E0%A4%B8%E0%A4%82%E0%A4%B8%E0%A5%8D%E0%A4%95%E0%A5%83%E0%A4%A4%E0%A4%BF-%E0%A4%9B%E0%A5%81-%E0%A4%96%E0%A4%83-%E0%A4%B8%E0%A4%BE%E0%A4%B0%E0%A4%BE%E0%A4%82%E0%A4%B6-%E0%A4%AC%E0%A5%8D%E0%A4%B5%E0%A4%A8%E0%A4%BE%E0%A4%A6%E0%A4%BF%E0%A4%B8%E0%A4%81,"June 14, 2017 10:38:29",नेवा: अनलाइन न्युज 
छिगु जीवनया ‘प्राइम टाइम’,"–  डेविड राबसन छु छितः थथे बिचाः वः कि जीवनया दकलय् बांलाःगु ई बिते जुइ धुंकल ? थुज्वःगु यक्व धापू बने जूगु दु कि जीवन ४० वर्ष धुंकाः न्ह्याइ, आः ६० वर्ष न्हापाया ५० वर्षया बराबर हे खः .....  तर सत्य छु खः ? जीवन म्वायेगु बांलाइगु दँ छु खः ?  बीबीसी फिचरया टीमं ‘मेडिकल लिटरेचरया अध्ययन यानाः, जिन्दगीया बिस्कं–बिस्कं इलय् छिगु लुमन्तिनिसें कयाः सेक्सया चाहना तकया यक्व पक्षयात थुइकेगु, दुवालेगु कुतः याःगु दु ।  थुगु अध्ययनया लिच्वः अजूचाया पु ।  शारीरिक फिटनेसया दापू  शारीरिक फिटनेसया खँ ल्हायेबलय् १०० मीटर स्प्रिंट दौड, शटपूट वांछ्वयेगु, जेवलिन थ्रो थुज्वःगु कासाय् छि २०–३० दँय् दकलय् फिट जुयादी ।  थ्व धुंकाः छिगु क्षमताय् तीव्ररुपं गिरावट वइ । फुटबलया कासामिपिनि क्षमताय् नं तीव्ररुपं गिरावट वइ ।  तर छुं कासा अप्वया वंगु बैसया कासामिपिन्त नं मिले जुइ । यक्व दँ दुपिं कासामिपिं म्याराथन दौड, १०० किलोमीटरया दौडय् बांलाइ । छिगु ३०–४० व ४०–५० या दशकया दँय् नं म्याराथुन ब्वाँय् वनेगु क्षमता बुलुहुँ बुलुहुँ जक म्हो जुयावनी ।  सन्नी मैकीं ६१ दँ पूवने धुंकाःप् थःगु क्यारिअरया न्हापांगु आयरनम्यान ट्रायथलन रेस त्याकेत ताःलाःगु खः ।  थुकी वं १८० किलोमीटरया साइकलिंग, अनं म्याराथन व अनं लिपा ४ किलोमीटरया स्वीमिङ याःगु खः । यक्व कासामिपिं ला ७० दँतक नं पूवंक हे फिट जुइ ।  दिमागी क्षमताया दापू २० दँलिपा न्हूगु तथ्यत लुमंका तयेगु छिगु क्षमता म्हो जुया वनी । छिगु लुमंकेगु थ्व क्षमता ला छिगु स्कूलं पिहाँ वयेवं हे म्हो जुजुं वनी ।  कामकाजी सूचनात लुमंका तयेगु झीगु क्षमता नं ४० दँ लिपा म्हो जुजुं वनी ।  छि थःगु ल्याय्म्ह अवस्थाय् रचानात्मक रुपं दकलय् अप्वः बांलाःगु स्थितिइ दइ । यक्व नोबेल पुरस्कार त्याकूपिं खोज वैज्ञानिकपिसं ४० दँया जःखः थ्व सिरपाः त्याकूगु खः । दँ वंलिसे झीगु दिमाग सुस्त जुया वनी ।  दँ अप्वया वंलिसे तथ्यत लुमंका तयेत झीत थाकुसां नं झीगु कुशलता अप्वइ । ब्वनेगु बानी जुइमा या अंकगणितया समस्या जुइमा, उकी छिं बांलाका यंकादी । मिडल एजय् छिगु तर्क यायेगु क्षमता अप्वइ ।  मुश्किल परिस्थितिया हल लिकायेगु क्षमता नं दँ अप्वया वंलिसे बांलाना वइ । थ्व शोध यानादीम्ह हार्वर्ड यूनिवर्सिटीया जोश हारटशोर्नं धयादी, “थुज्वःगु गुगुं दँ मदु गुकी झीपिं फुक्क चीजय् बांलाइ वा यक्व चीजय् बांलाइ ।” सेक्सया चाहना अप्वयावंगु दँ व सेक्सया चाहनाया विषयल् लूगु जानकारीं मनूतय्त लय् तायेकाबी ।  ६५ निसें ७० दँया स्वस्थ मनूतय् मध्ये ३० प्रतिशत मनूतय्सं वालय् छक्वः सेक्स याइ । यदि झीके दुगु जानकारीयात छ्यलेगु खःसा २०–४० तकया दँ ला सेक्सया चाहनाया चरमय् दइ ।  सेक्स यायेगु चाहना व सेक्स यायेगु क्षमताय् ५० दँ तक गुगुं विशेष कमी वइमखु ।  “सेक्सुअली एक्टिव लाइफ एक्सपेक्टेंसी”लिसे स्वाःगु छगू शोधपत्रकथं ५५ दँतकया मिजंतय्के मेगु १५ दँ तक सेक्स यायेगु इच्छा लूगु दु । ५५ दँ दुपिं मिसातय्के मेगु झिदँतकया निंतिं थ्व चाहना दइ ।  यौन सम्बन्धत स्वाइगु म्हो जुया वनी तर ६५ निसें ७४ दँतकया स्वस्थ मनूतय्के ३० प्रतिशत वालय् छक्वः सेक्स जुइगु याः ।  अथेला सेक्सया चाहत म्हो जुइगु या फाइदा नं दु । सेक्सया चाहना म्हो जुइबलय् जीवनप्रति उत्साह अप्वइ । दकलय् बांलाःगु ई",https://www.newaonlinenews.com//%E0%A4%9B%E0%A4%BF%E0%A4%97%E0%A5%81-%E0%A4%9C%E0%A5%80%E0%A4%B5%E0%A4%A8%E0%A4%AF%E0%A4%BE-%E2%80%98%E0%A4%AA%E0%A5%8D%E0%A4%B0%E0%A4%BE%E0%A4%87%E0%A4%AE-%E0%A4%9F%E0%A4%BE%E0%A4%87%E0%A4%AE%E2%80%99-0,"September 19, 2017, Tuesday 13:57:37",नेवा: अनलाइन न्युज 
ई या मनोवैज्ञानिक विश्लेषण,"मनोविश्लेषक फ्रायदला ई यात कयाः थःगु हे पहनं विश्लेषण याःगु दु । फ्रायद कथं ई धइगु विश्लेषण न्ह्यानाच्वंगु थुज्वःगु गति खः गुकियात सुनां नं पने फइमखु, ई न्ह्यानाच्वंनी ई नाप सकता खँ न्ह्यानाच्वनि सुना ई यात थुइका थ्व नाप छुं ई विइफइ व हे न्ह्यःने वनी । ई यात यक्व विद्धान मनुतय्सं थीथी कथं परिभाषित यायेगु याः, ई सकता खः, ईया महत्व, अले थीथी विशेषता ।     झीसं ई छु खः धकाः सामान्य भाषा ई धइगु ‘समय’ जक कथं कायेगु याः । समग्र ई, थुलि जक मखु ई भविश्य नं खः, भूत नं तर भविष्य व भूतयात दयेकीम्ह सु खः धायेवलय् ई हे खः । ई यात गुलि गनं गुकथं छ्यलेगु धइगु सूचि हे दकलय् न्हापा झीगु जीवनया महत्वपूर्ण पक्षं खः । छाय् की थ्व ई धइगु प्रतिस्पर्धा अले ब्यस्तता अले ई हे महत्व, सुयात सुयात मस्वइगु ई खः । उकि ई यात झीसं सहि रुपं थुइकेमा, सुना ई यात मथुल व वर्तमान भूत व भविश्ययात नं त्वःतेमाली । संसारय् न्हयागू वस्तु नं ई यात मिले यानाः दयेकातःगु दु । थथे ई यात मिले मयाकं छुं नं वस्तु दयेकेफइमखु ई हे सवौत खः ई हे सम्पूर्ण खः ।",https://www.newaonlinenews.com//%E0%A4%88-%E0%A4%AF%E0%A4%BE-%E0%A4%AE%E0%A4%A8%E0%A5%8B%E0%A4%B5%E0%A5%88%E0%A4%9C%E0%A5%8D%E0%A4%9E%E0%A4%BE%E0%A4%A8%E0%A4%BF%E0%A4%95-%E0%A4%B5%E0%A4%BF%E0%A4%B6%E0%A5%8D%E0%A4%B2%E0%A5%87%E0%A4%B7%E0%A4%A3,"September 1, 2017, Friday 15:08:18",नेवा: अनलाइन न्युज 
कवि केशरी चित्तधरया ११२ क्वःगु बुदिंया लसताय् वयकःया म्हसिका,"कवि केशरी चित्तधर हृदय नेपालभाषा साहित्य ख्यलय् ज्वःमदुम्ह व्यक्तित्व खः । थःगु जीवंकाःछि वय्कलं नेपालभाषा साहित्य ख्यलय् थःत पानाः थकूगु दु । नामं हे चित्तधर धायेवं झीगु न्ह्यःने नेपालभाषाया साहित्य न्हाय्कंथें खनेदइ । भाजु चित्तधर  ने.सं. १०२६ य् बूगु खःसा ११०२ लय् वय्कः मदुगु खः । नेपालभाषा साहित्य ख्यलय् जीवन्त साहित्यया संग्रहालय धैथें जुयादीम्ह चित्तधर हृदय  बछलागा एकादसि शुक्रवाः ११२ क्वःगु बुदिं खः । वय्कःया लुमन्तिइ ‘नेपालभाषा ऋतुपौ’स ने.सं. ११०४ स पिदंगु ‘चित्तधर हृदय लुमन्ति ल्याः’ दुनेया छब्व ‘कविकेशरी चित्तधर हृदय–वय्कःया जीवन कालय् जूगु घटनाया तिथिमिति’पाखें ल्ह्ययाः न्ह्यब्वयाच्वना । कवि केशरी चित्तधर ‘हृदय’ जीवन–कालय् जूगु घटनाया तिथि  पुरा नां –  चित्तधर तुलाधर साहित्यिक नां –  बुद्धोपासक चित्रधर, ‘हृदय’ व चित्तधर ‘हृदय’ । जन्म –  ने सं  १०२६ बछलागा ११, शुक्रवाः, उगु कथं बि सं  १९६३ जेष्ठ ५ गते । अबु –  साहु द्रव्यधर तुलाधर । मां –  मय्जु ज्ञानलक्ष्मी तुलाधर । शिक्षा –  छेँय् निजी अध्ययन । शिक्षण –  कन्या मन्दिर हाई स्कूल, नेपाली शिक्षा परिषद्, भक्त विद्याश्रम हाई स्कूल बुढांखेल । लजगाः –  व्यापार  ९१०५२–१०६८० इहिपा –  साहु भाजुरत्न कंसाकार व मय्जु ज्ञानमाया कंसाकारया म्ह्याय् मय्जु ज्ञानप्रभालिसे १०३९ स । न्हापांगु रचना –  बुद्धोपासकया पापदेशना, बुद्ध धर्म बु।सं। २४७० स । न्हापांगु सफू –  पद्य निकुञ्ज १०५३ स । पर्वय् लाःगु –  बि सं  १९८६ स लाइब्रेरी पर्वय्  व बि सं  १९८७ स आडम्बर मत पर्वय् । जेल यात्रा –  १९९७ सालया राजनीतिक पर्वय् ने।सं। १०६१ निसें १०६५ तक । सेवा –  नेपालभाषा परिषद्या छम्ह मूलम्ह संस्थापक सदस्य । उगु परिषद्या अध्यक्ष ९१०७५–१०८००, मन्त्री ९१०८०–१०९५०, उपाध्यक्ष ९१०९५–१०९९०, संरक्षक ९१०९९–११०२० । धर्मोदय सभाया उपाध्यक्ष । श्री ५ त्रिभुवन स्मारक समितिया उपाध्यक्ष । नेपाल चीन सांस्कृतिक परिषद्या उपाध्यक्ष । ‘झी’ लय् पौया संरक्षक । कलकत्ता नेपालभाषा साहित्य गोष्ठीया संस्थापक । विदेश भ्रमण –  नेपाली सांस्कृतिक मण्डलया उपनेता जुयाः बि।सं। २०१३ स चीन भ्रमण । बर्मा व भारतया थीथी थासय् भ्रमण । दान–दातव्य –  १०६८ स आनन्द पुस्तकालय, आनन्दकुटीयात सफू ८० गू । १०७३ स ‘नेपाल’ लय् पौ व परिषद्यात सुनाविर्ता बुँ मियाः बियादीगु १००१ तका । १०९० स स्वयम्भू विकास मण्डलयात लुँद्यः, पौभाः, ल्हातं च्वयाः सफू व मेमेगु नं कलावस्तु ६९ ता । १०९१ स परिषद्यात स्ववासी छेँया मातं तलाया ३ कू क्वथा, मुद्रित व हस्तलिखित सफू, तसबीर व कलावस्तु आदि जम्मा ७८ ता । १०९६ स स्वयम्भू विकास मण्डलयात थमं च्वयागु चित्र व पौभाः, तसबीर व मेमेगु वस्तु जम्मा ५८ ता । ११०२ स नेपालभाषा मंकाः खलःयात बिज्यासः ल्यूनेयागु १० आना जग्गा । ११०२ स स्वयम्भू विकास मण्डलायात १००१ तका । कृति –  प्रकाशित सफू ३३, अंग्रेजी भां हिलागु सफू २, चाःचू च्वसू १११, नेपाली रचना ४, हिन्दी रचना २ । अप्रकाशित ः सफू ७, चाःचु च्वसू १०१, हिन्दी रचना १३ । कलाकृति –  देव–देवी व थाय्या चित्रत । पत्रकारिता –  ‘नेपाल’ ऋतुपौया छम्ह सम्पादक ९१०७२–१०७५० । रचना अनुवादित जूगु भाय् –  नेपाली, हिन्दी, अंग्रेजी, उर्दू, चिनियाँ । विभूषण –  श्री ५ महेन्द्र वीर विक्रम शाहदेव, शुभ–राज्याभिषेक पदक, २०१३ । श्री ५ वीरेन्द्र वीर विक्रम शाहदेव, शुभ–राज्याभिषेक पदक, २०३१ । उपाधि –  श्री ५ महेन्द्रपाखें ‘कविकेशरी’ बि सं २०१३ स । च्वसापासापाखें ‘साहित्य शिरोमणि’ ने सं १०७६ स । बुदिं हंगु –  च्वसापासापाखें १०७५ स बासः दँ बुदिं । पल्पसा साहित्य ख्यःपाखें १०९७ स ७० दँ बुदिं । वियोग –  १०५० स मां ज्ञानलक्ष्मी, १०६८ स बौ द्रव्यधर व १०८० स जहान मय्जु ज्ञानप्रभालिसे । पक्षघात –  १०९१ स कन्या मन्दिर हाई स्कूलय् प्रधानाध्यापक केदारनाथ न्यौपानेया शोक सभाय् न्वःवाना च्वच्वं  आकाचालिं गाःगु । मृत्यु –   ११०२ तछलागा ३, उगु कथं बि सं २०३९ ज्येष्ठ २६ गते ।",https://www.newaonlinenews.com//%E0%A4%95%E0%A4%B5%E0%A4%BF-%E0%A4%95%E0%A5%87%E0%A4%B6%E0%A4%B0%E0%A5%80-%E0%A4%9A%E0%A4%BF%E0%A4%A4%E0%A5%8D%E0%A4%A4%E0%A4%A7%E0%A4%B0%E0%A4%AF%E0%A4%BE-%E0%A5%A7%E0%A5%A7%E0%A5%A8-%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%AC%E0%A5%81%E0%A4%A6%E0%A4%BF%E0%A4%82%E0%A4%AF%E0%A4%BE-%E0%A4%B2%E0%A4%B8%E0%A4%A4%E0%A4%BE%E0%A4%AF%E0%A5%8D-%E0%A4%B5%E0%A4%AF%E0%A4%95%E0%A4%83%E0%A4%AF%E0%A4%BE-%E0%A4%AE%E0%A5%8D%E0%A4%B9%E0%A4%B8%E0%A4%BF%E0%A4%95%E0%A4%BE,"May 10, 2018 ",नेवा: अनलाइन न्युज 
तांन्वःगु ई वलः कच्यूगु प्याज भपियादिसँ,"न्हय्गू फाइदा: तांन्वःगु महिनाय् प्याजयात अतिकं फाइदाजनक कथं कयातःगु दु । कच्यूगु प्याजयात न्हिथंया ज्यःना व बेलिलिसे दुथ्याकाः भपियादिल धाःसा थुकिं थीथी कथंया स्वास्थ्य समस्यायात राहत बिइ । थुकी दइगु एन्टी इन्फ्लामेटरी, एन्टी एलर्जिक व एन्टी अक्सिडेन्ट गुणं थीथी स्वास्थ्य समस्यापाखें बचेयाइ ।  तांन्वःगु  इलय् कच्यूगु प्याजयात सलादया रुपं समावेश यायेबलय् थप फाइदाजनक जुइ । १) क्यान्सरलिसे ल्वाइः युनिभर्सिटी अफ गुएल्फया कथं ह्याउँगु प्याजं छाती व प्वाःया क्यान्सरयात नष्ट यायेत ग्वाहालि याइ । थुकी क्वेरसेटिन व एन्थोसायनिन तत्व अत्याधिक मात्राय् दइगु जूगुलिं क्यान्सरया जीवाणुयात नष्ट याइ । २) नुगःचु (मुटु) स्वस्थ तइः ह्याउँगु प्याजय् दइगु फ्लेभोनोइडं नुगःचुयात स्वस्थ तयेत ग्वाहालि याइ । थुकी ओग्र्यानोसल्फर नं अत्यधिक मात्रा दइगु जूगुलिं नुगःचु ल्वय् लिसे ल्वायेत ग्वाहालि याइ । अर्जेन्टिनाय् जूगु छगू शोधया कथं प्याजय् दइगु ओग्र्यानोसल्फरं नुगःचु ल्वय्या समस्यायात तापाक्क तइ । प्याजय् दइगु थियोसल्फिनेट तत्वं ‘हि’यात प्राकृतिक रुपं सालुकाः ‘हर्ट आट्याक’ हृदयघातपाखें तापाक्क तयाबिइ । प्याजं कोलेस्ट्रोलया स्तरयात नं नियन्त्रणय् तइ । गुकिया हुनिं नुगःचु स्वस्थ जुइ । क्याम्ब्रिज युनिभर्सिटी प्रेसया छगू रिपोर्ट कथं प्याजय् दइगु फ्ल्याभोनोइड्सं ल्ह्वंपिं मनूतय्गु ‘ब्याड कोलेस्ट्रोल’ चीकेत ग्वाहालि याइ । ३) ‘हि’इ चिनिया मात्रा म्हो याइः प्याजय् दइगु सल्फर (एस–मिथाइलसिस्टेन) व क्वेरसेटिनं ‘हि’इ चिनिया मात्रा म्हो यायेत ग्वाहालि याइ । अय्सां प्याजयात नियमित रुपं मधुमेहया वासःलिसे नयेबलय् जक थुकिं प्रभावकारी ढंगं ज्या याइ । ४) पाचन क्रियायात बल्लाका बिइः प्याजय् दइगु इनुलिन नांया फाइबरं पाचन क्रियायात बल्लाकेगु ज्या याइ । इनुनिलं आरुपतिया नितिं माःगु ब्याक्टेरिया ब्वलंका बिइ । थ्व फाइबर नयेबलय् थुकिं म्हगलय् स्वस्थ ब्याक्टेरियाया स्तरयात ल्यंकातयेत ग्वाहालि याइ ।  प्याजय् दइगु मेगु कथंया फाइबर–ओलिगोफ्रुक्टोसं थीथी कथंया झारायात लंकेगु क्षमता ब्वलंकी । अथेहे, फाइटोकेमिकल तत्वं ग्यास्टिक अल्सरया जोखिमयात नियन्त्रणय् तइ । प्याजय् दइगु प्राकृतिक प्रिबायोटिक्सं कब्जियतय् नं राहत बिइ । प्याजं प्वाः स्याइगु समस्या, प्वाःया कीतय्त नष्ट यायेगु ज्या याइ । ५) ल्वय् प्रतिरोधी क्षमताय् बृद्धिः प्याजय् सेलेनियम दइ, गुकिं ल्वय् प्रतिरोधी क्षमताय् बृद्धि याइ । थुकी दइगु मिनरलं नं ल्वय्लिसे ल्वायेगु क्षमता ब्वलंकाः बिइ । प्याजयात रसियाय् स्येखँ चाइगु व मुसु वइगु इलय् वासःया रुपं छ्यलाबुला याइगु प्रचलन दु । ६) न्ह्यलय् सुधारः प्याजय् प्रोबायोटिक दइ, गुकिं न्ह्यःयात सुधार व तनाव मुक्त याइगु ज्या याइ धकाः अनुसन्धानं धाःगु दु । ७) स्वस्थ यौन स्वास्थ्यः",https://www.newaonlinenews.com//%E0%A4%A4%E0%A4%BE%E0%A4%82%E0%A4%A8%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%88-%E0%A4%B5%E0%A4%B2%E0%A4%83-%E0%A4%95%E0%A4%9A%E0%A5%8D%E0%A4%AF%E0%A5%82%E0%A4%97%E0%A5%81-%E0%A4%AA%E0%A5%8D%E0%A4%AF%E0%A4%BE%E0%A4%9C-%E0%A4%AD%E0%A4%AA%E0%A4%BF%E0%A4%AF%E0%A4%BE%E0%A4%A6%E0%A4%BF%E0%A4%B8%E0%A4%81,"June 6, 2018.",नेवा: अनलाइन न्युज 
छु खः  हलिं नेवाः दबू  ?,"न्ह्यखं   हलिमय् हे छगू पुलागुं व तःजिगु मानव सभ्यताकथं थःयात म्हसीकावयाच्वंगु नेवाः सभ्यताया लागा थौंकन्हय् नेपालमण्डलय् जक लिकुनामच्वंसेँ हलिंया कूकुंलामय् विस्तार जुयेधुंकल । गुँ इलय् थी थी थासं नेपाः गालय् मुंवःपिनिगु सम्मिश्रणकथं अस्तित्व ब्वलंगु नेवाः समुदाय आःवयाः अन्तरराष्ट्रिय समुदायया दुजःकथं स्थापित जुयेधुंकुगु दु । नेवाः पहिचानया संरक्षण व संर्वद्र्धनया नितिं थ्व इलय् नेपाः देय्दुने  जकया सक्रियता मगायेधुंकल, हलिंन्यंकया हे नेवाःतय् दथुइ एकताया प्रवद्धन न्हूगु  आवहश्यकताकथं ब्वलंगु दु । थ्व हे यर्थाथयात अनुभूतयासेँ हलिंन्यंक नेवाः सभ्यता व संस्कृतिया थपूया निंतिं हलिंन्यंकया नेवाःतय्गु मंकाः दबूकथं हलिं नेवाः दबू  न्ह्यचिलाच्वंगु दु । हलिं नेवाः दबुया नीस्वना  निसः व न्यय्दँनिसें घोषित अघोषित जातीय विभेदया शिकार जुयाच्वंगु नेवाःतय् न्हियान्हिथं न्हू न्हूगु हाथ्या ब्वलनाच्वंगु दु । प्रत्येक ख्यःया अन्तरराष्ट्रियकरण जुयाच्वंगु थौंया इलय् नेवाः समुदायया  सर्वाङ्गीण विकासया निंतिं नं अन्तरराष्ट्रिय कुतः माःगु खंयात मनन यासेँ थी थी देसय् च्वनाच्वपिं नेवाःतय्गु मंकाः दबू  नीस्वनेमाःगु सः तःदँ नह्यःनिसें थ्वःगु खः । देसंपिने च्वंवसां थःगु म्हसिका, तजिलजिप्रतिया मतिनां बिलबिल जाःपिं नेवातसें थः च्वनाच्वंगु थासय्  थी थी नेवाः गुथि, पुचः, खलः स्वनेगु यानावयाच्वंगु ताः ई हे दय्धुंकल । इमिगु दथुइ समन्वय याइगु छगू अन्तरराष्ट्रिय पुचः दत धाःसा नेवाः समुदाय, नेवाः भाय् नेवाः तजिलजि सुथां लाकेत अन्तरराष्ट्रिय स्तरं योगदान यायफै धइगु भिं बिचाःपाखेँ उत्प्रेरित जुयाः ताःहाकःगु सहलह व कुतः लिपा थी थी देय् विशेष याना अमेरिका, बेलायत व नेपालय् च्वंपिं नेवाःह्यमिंपिंनिगु कुतलय् नेसं ११३९ स हलिं नेवाःत दुगु थी थी देसय् थुकिया देय् कचा नीस्वंगू खः  । थुकि नेवाःत दुगु थी थी देसय् थुकिया देय् कचा नीस्वनेगु लँपु नं चायेकाः बिल । अमेरिकाया बाल्टिमोरय् मू ज्याकुथि दुगू थ्व  संस्थाया हलिंया ९गु  देसय् मूकवः गठन जुइधुंकुगु  दु धाःसा  १५ गु देसय् प्रतिनिधित दु । हलिं नेवाः दबूया आज्जु  नेवाः जातियात थी थीकथं तिबः बीत स्वंगु थ्व लवः मज्याइगु, गैरसरकारी सेवामूलक संस्था हलिं नेवाः दबुलिं विश्वया सकल नेवाः तय्त थःथःगु  देय् कचामार्फत् नेपाःमिया मिवां, सामाजिक, आर्थिक न्यायया समान विकासया नापनापं कला व विज्ञान थपुकेत  भौतिक व अभौतिककतं छप्पंछधी याय्गु कुतः  याई । मनूया बिचारय् न्हिथं वयाच्वंगु परिष्कृतता, प्रविधि जगतया विकास, अन्तरराष्ट्रिय समुदायया दथुइ  ब्वलनाच्वंगु  थवंथवय्या ग्वाहालि व सहलह थजाःगु थी थी अवसरया सदुपयोग यासें नेवाः जातिया तःजिगु सांस्कृतिक परम्पराया संरक्षण व संवद्र्धन यायेया नापंनापं नेवाः जातिया आर्थिक अवस्थायात क्वातुकायंकेया निंतिं थी थी देसय् च्वनाच्वंपि नेवाः तय्गु थी थीकथंया ग्वहालि कयाः माःकथंया रणनीति छय्लाः नेवाःतय्गु राष्ट्रिय व अन्तरराष्ट्रिय म्हसिकायात थपुकाः यंकेगु हे थ्व दबुया आज्जु खः । हलिं नेवाः दबुया तातुना  नेवाःतय्गु आदिभूमि नेपाःया म्हसिका व प्रतिष्ठा हलिंन्यंक न्यंकेगु ज्याय्  नेवाःतय्गु ज्वःमदुगु योगदान दु । नेपाःयात छगू स्वतन्त्र राष्ट्रकथं संयुक्त राष्ट्रसङघय् दुथ्याकेत नेवाः आखः हे मदयेकं मगातसा नेपाःया च्यागू सम्पदा स्थलत हलिंया मूवगुं सम्पदा स्थल जूगु नं नेवाः वास्तुकलाया हुनिं हे खः । यातायात व सञ्चारया विकास मजूनिगु इलय् हे थुकथं तःजिगु उपस्थिति क्यनाच्वंगु दु ।  थुकियापाखें लबः कयाः हलिमय् नेवाः म्हसिकायात ब्वलंकेगुयानापं देय्दुने धात्थेंगु लोकतन्त्रया अर्थत् स्वतन्त्रता, सामाजिक आर्थिक न्याय, समान अवसरया नापनापं नेवाः समुदाय व नेपाःमिया कला व  तजिलजि थपुकेगु हे हलिं नेवाः दबूया मू तातुना खः ।  हलिं नेवाः दबू नेपाः देय् मुकवः नीस्वना हलिमय् न्ह्याथाय् चनाच्वंसा नेवातय्गु म्हसिकाया हा नेपाःया चाय् हे दै, मिखा चायेकेबलय् न्ह्यागु देय्या लू खँसां मिंखा तिस्सिना नुगः मिखा चायेकेबलय् नेपाःयात हे खनी । थःगु देसं तापाक्क च्वनाः नं हलिं नेवाः दबू दयेकेगु उत्साहया ल्यूने नं थःगु उद्गम स्थलप्रतिया मतिना सुलाच्वंगु लुइकेफइ । थ्व संस्थाया मू भावना धइगु नं हलिमय् थी थी थासय् च्वनाच्वंपि नेवाःतय्त भावनात्मक रुपं  छथाय् हयाः राजनैतिक, सामाजिक, भाषिक, धार्मिक, सांस्कृतिक, पेशागत दृष्टिकोणं सामना यानाच्वनेमाःगु हाथ्यता ज्यंकाः यंकुसे सकल नेवाः तय्त सक्षम, सचेत व सफल यायेगु हे खः । न्हापांगु हलिं नेवाः दिं       हलिमय् च्वपिं नेवाःतय् दथुइ एकता प्रवद्धनया मू ताः ज्वनाः हलिं नेवाः दबुलिं दँय्दसकं मार्च लाया दकलय् लिपाँगु शनिबाःयात हलिं नेवाः नेवा दिं कथं हनेगु निर्णय याःगु दु । बाल्टिमोरय् जूगु निक्वःगु हलिं नेवाः दबू तःमुंज्याया मू दिंयात लुमंकेकथं व हलिमय् च्वंपि मु नेवाःतय् लाइगु दियांत बिचाः यानाः व दिनय् हलिं न्यंक हे नं छुं ज्याइवः याना नेवाः जुयागुया गौरव अनुभूति यासेँ नेवाःतय् दथुइ एकताया भावना ब्वलंकेगु थ्व ग्वसाःया तातुना खः । थ्व हे इवलष्य् न्हापांगु हलिं नेवाः दिं या मू ज्याइवःकथं सन् २०१८ मार्च ३१ शनिबाः खुन्हु नेपाःया येँय् न्हापांगु विश्व नेवाः सम्मेलन जूगु खः । हलिं नेवाः दबू नेपाः देय् मू कवःया ग्वसालय् तःजिक हंगु व समारोहस १५ गु देय्या प्यसः नेवाः तय्सं  ब्वति काःगु खः । येँय् जुइत्यंगु हलिं नेवाः तःमुँज्या्या इवलय् नेसं ११३९ चिल्लाग १० (सन् २०१९ मार्च ३० ) शनिबाः निक्वःगु हलिं नेवा दिं तःजिक हनेगु ग्वसाः दु ।  यँु्ेय् जुइत्यंगु स्वक्वःगु तः मुंज्याप  हलिंया थी थी देसय् च्वनावयाच्वंपि नेवाःतय्गु सहभागिताय् वइगु नेसं ११९ चिल्लागा ८, ९ व १० (सन् २०१९ मार्च २८, २९ व ३०) स नेपाःया येँय् स्वक्वःगु हलिं नेवाः दबू तःमुंज्या जुइत्यंगु  दु । उगु गौरवशाली ग्वसाःया भाला हलिं नेवाः दबू नेपाः देय् मूकवःयात वःगु दु । हलिं नेवाः दबू नेपाः देय् मुकवः नेपालय् नेवाः सरोकारया सन्दर्भय् सक्रिय जुयाच्वंपि थी थी खलः पुचःया नापनापं  समग्र नेवाःतय्गु तःजिगु ग्वाहली व सहलहया लिधंसाय् थ्व ज्याइवः धिसिलाक्क ग्वसाःग्वयेगु ज्याय् न्ह्यावनाच्वंगु दु । नेवाः तय्गु थ्व अन्तरराष्ट्रिय ज्याइवलय् नेपाः सयुंक्त अमेरिका, संयुक्त अधिराज्य, जापान, भारत, निदरल्यण्ड्स, जर्मनी, न्यूजिल्याण्ड, अस्ट्रेलिया, मध्यपूर्व क्यानडा, पोर्चुगल, स्पेननापं २० गुसिबेँ अप्व देय्या न्यासःती नेवाः प्रतिनिधिपिंस ब्वति काइगु अनुमान दु । हलिमय् नेवाः विषयवस्तुस केन्द्रित जुयाः थी थी ज्याइवः जुइगु थ्व तःमुँज्याया निंतिं केन्द्रीय स्तरय् दबूया नायः सिजन श्रेष्ठया कजिसुइ दया शाक्य, बिमलमान श्रेष्ठ, जयम्बु रञ्जित,  कृष्ण चखुं , स्वयम्भू तुलाधर, नारायण राजभण्डारी, हेमन्त जोशी, सुभाष प्रजापति व संयुक्त श्रेष्ठ दुजःकथं दूगु अन्तरराष्ट्रिय ग्वसाःखलः नीस्वंगु दु । अथेहे तःमुंज्याया नेपाः ग्वसाः खलः कथं हलिं नेवाः दबू नेपाः देय् मुकवःया पुलाँम्ह नायः पुस्कर माथेमाया कजिसुइ ल्यूकजिपिं रश्मिला प्रजापति व सुरेन्द्रभक्त श्रेष्ठ  दुजःपि गणेशराम लाछी, रत्नकाजी मर्हजन, सविता मुनिकार, अञ्जना ताम्राकार, सुरबहादुर श्रेष्ठ , सत्यनारायण डंगोल, रमेश मुनिकार, सुरेश मानन्धर , रविन साय्मि, भरत किशोर श्रेष्ठ , विजय अवाले व विद्युत वज्रचाचार्य दुगु प्रारम्भिक पुचः नीस्वंगु दु । ग्वसाः खलकय् माःकथं दुजःत तनेगु ग्वसाः नं दु । दबूया गुदंया इतिहासय् थ्व स्वक्वःगु तःमुंज्या नेवाः तय्गु मूभूमि नेपालय् जुइत्यंगु दकलय् न्हापांगु तःमुँज्या खः । थ्व अर्थय् ऐतिहासिक जुयेत्यंगु थ्व ज्याइवः नेवाः पहिचान संरक्षण व संवद्र्धनसन्दर्भय् न्हियान्हिथं हाथ्या ब्वलानाच्वंगु इलय् जुइत्यंगुलिं नं अज महत्वपूर्ण जुयेत्यंगु दु । थी थी नेवाः खलः पुचःपाखेँ संस्थागतक थं व नेवाःतपाखेँ व्यक्तिगत स्तरं वैचारिक, भैतिक, आर्थिक ग्वाहालि मदयेकं सकल नेवाः तय्गु थ्व मंकाः ज्याइवः ताःलाये फइमखु । उकेँ नेवाः एकताया प्रतीककथं जुयेत्यंगु थ्व स्वक्वःगु मुँज्यायात लुमंकेवहःगु ऐतिहासिक, उपलब्धिमूलक व तःजिगु नखःकथं हनेगु ज्याय् थःथःगु ख्यलं ग्वाहालि यानादीत सकल नेवाः पहिचान ह्यः मिपिन्त इनाप दु । ",https://www.newaonlinenews.com//%E0%A4%9B%E0%A5%81-%E0%A4%96%E0%A4%83-%E0%A4%B9%E0%A4%B2%E0%A4%BF%E0%A4%82-%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%A6%E0%A4%AC%E0%A5%82,"April 18, 2019",नेवा: अनलाइन न्युज 
नेपालय् गुलि जात–जाति दु ? ,"तथ्यांक विभागं नेपालय् आःतक १०१ जात जातित दुगु वर्गिकरण यानातःगु दुसा स्वतन्त्ररुपं तथ्यांक संकलन यायेगु झ्वलय् आःतक १३३ गू जातजाति वर्गिकरणय् थुकथं खनेदुगु दु – हिमाली जात–जाति ः १) शेर्पा, २) वालुङ, ३) तोक्पेगोला (ढोक्प्या), ४) सिङसावा, ५) ह्योल्मो, ६) केरोङ्ग, ७) लार्के, ८) सियार, ९) ङेस्याङ (मनाङे), १०) थकाली (मार्फाली, तीनगाउ“ले, बा¥हगाउ“ले), ११) ल्होवा, १२) ताङवे, १३) मुगाल, १४) कर्मारोङ, १५) निम्बा टुकच्यूलुङ, चुलछोछ्युन लिभी, १६) तिच्यूरोङपा (कैकेरुङ), १७) डोल्पो (धोल्पो), १८) खम्पा, १९) ब्यासी÷शौका, २०) भोटे अन्य जातजाति ः १) खस, २) ब्राम्हण, ३) ठकुरी, ४) दशनामी सन्यासी (गिरी, पुरी, भारती, वन, आश्रम, आरण्य, तिर्थ, पर्वत, सागर, सरस्वती) पहाडी आदिवासी जनजाति ः १) नेवार, २) तामाङ, ३) मगर, ४) गुरुङ, ५) कुमाल, ६) कुसुण्डा, ७) चेपाङ, ८) छन्त्याल, ९) छैरोतन, १०) जिरेल, ११) थामी, १२) थुदाम, १३) दराई, १४) दुरा, १५) पहरी, १६) फ्री, १७) वनकरीया, १८) बराम, १९) बोटे, २०) भुजेल, २१) याख्खा, २२) राई, २३) लिम्बू, २४) सुनुवार, २५) कुलुङ, २६) लोहोरुङ, २७) जेरो, २८) राउटे, २९) लार्के, ३०) लेप्चा, ३१) सुरेल, ३२) हायू पहाडी दलित ः १) कामी, २) दमाई, ३) सार्की, ४) गाइने, ५) वादी  तराईया आदिवासी १) थारु, २) किसान, ३) कुशवाडिया, ४) कुम्हारा (कुमाल), ५) दनुवार, ६) सतार (सन्थाल), ७) झा“गर, ८) गनगाई (गणेश), ९) धानुक १०) धिमाल ११) ताजपुरिया १२) माझी, १३) कोचे (राजवंशी), १४) मेचे (बोडो) धार्मिक तथा आप्रवासी १) मुसलमान, २) शिव, ३) जैन, ४) मारवाडी, ५) बङगालो मधेसिया उच्च जाति १) मधेसिया ब्राम्हण (झा, मिश्र आदि), २) गुप्ता ३) कायस्थ, ४) राजपुत मधेसिया दलित १) तेली, २) चमार (राम), ३) कुर्मी ४) कोइरी मुसहर ६) दुसाद  (पासवान), ७) सोनार, ८) तत्मा, ९) खत्वे, १०) बातर, ११) धोवी, १२) चिडिमार, १३) दोम, १४) हलखोर, १५) पत्थरकट्टा (कुशवाडिया), १६) लोहार, १७) मल्लाह मधेसिया पिछडावर्ग १) यादव, २) बानिया, ३) कलुवार ४) हजाम÷ठाकुर ५) कानू, ६) सुडी, ७) हलुवाई, ८) रौनियार, ९) केवट, १०) वरई, ११) नुनिया, १२) लोढा, १३) विण्ड १४) धुनिया, १५) मुण्डा, १६) कुशवाडिया, १७) कुर्मी, १८) कहार, १९) कुमार, २०) नुनिया, २१) मेडिहर, २२) माली, २३) मल्लाह २४) राजभर, २५) राजधोव, २६) सुडी, २७) केवरत, २८) अमात, २९) वर्णवाल, ३०) पछाडि परेका मुसलमानलगायतया दु । च्वय् न्ह्थनागु जातजाति दुने ९६ गू भाषाभाषि प्रचलित दु । ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AF%E0%A5%8D-%E0%A4%97%E0%A5%81%E0%A4%B2%E0%A4%BF-%E0%A4%9C%E0%A4%BE%E0%A4%A4%E2%80%93%E0%A4%9C%E0%A4%BE%E0%A4%A4%E0%A4%BF-%E0%A4%A6%E0%A5%81,2020-04-19,नेवा: अनलाइन न्युज 
महामानव गौतम बुद्धया १० गू उपदेश,"क्यमुनि सिद्धार्थ गौतम बुद्ध, गुम्ह  बुद्ध या रुपं म्हस्यू, एसियाया नगु कथं म्हस्यू, संसारया शान्तिया दूत कथं म्हस्यू, वसपोल छम्ह अन्तरज्ञानी खः व गुरु नं । वसपोलं बुद्ध धर्मया जग थनाः बिज्यात । ‘बीसी’या खुगूगु शताब्दीइ जन्म जुयाः प्यंगूगु शताब्दीइ वसपोल महापरिनिर्वाण जुयाः बिज्यागु खःसां नं वसपोलया विचाः, सन्देश, उपदेश थौतक नं उतिकं हे सान्दर्भिक जुयाच्वंगु दु । वसपोल महामानव गौतम बुद्धया विचाःतसें थौं नं संसारया करोडौं मनूतय्त उत्पे्ररणा बियाच्वंगु दु । थौं झीसं छिगु नितिं नं बुद्धया १० गू महान विचाः हयागु दु, गुकिं छिगु जीवनय् सदां न्ह्यःने वनेत ग्वाहालि जुइ । छगू– जीवनय् चीधंगु खँपाखें सुरुवात यायेगु खराब खँ मखु, थ्व बांलाःगु खँ खः महामानव बुद्धं धयाः बिज्याःगु दु, “छगः धम्प थोपा थोपा लखं जाइ । अथेहे, बुद्धिमान मनुखं चिचीधंगु खँ मुंकाः थःके बांलाःगु खँपाखें भरिपूर्ण याइ ।” छम्ह अमेरिकी कवि, दर्शनशास्त्री लिसें निबन्धकार राल्फ वल्डो इमरसनं छक्वः धयादीगु दु, “हरेक चित्रकार छक्वः अपरिपक्व हे जुइ । थुकिया बारे सोचेयानादिसँ, झी सकलसिनं चीधंगुपाखें हे सुरुवात यायेमाः तर थुकिया मतलब थ्व मखुकि झीसं व चीधंगु सुरुवातयात घृणा यायेनु । झीपिं सदां धैर्यवान जुइमाः, अले जक झीसं चाहेजुयागु सफलता कायेखनी । सुनांनं छुं नं सफलता चांचां काःगु मखु, उकिं सम्झे जुइमाः कि चीधंगु खँपाखें सुरुवात यायेनु व धम्प मजाःतले तक धैर्यवान जुइनु ।” निगू– सोचाई हे सकतां ज्या खः गौतम बुद्धं धयाः बिज्याःगु दु, “झीपिं गथे दु, व फुक्क झीपिं थःपिन्सं छु सोचेयानागु दु उकिया परिणाम खः । यदि सुं मनुखं गलत विचाः व धारणां ज्या याइ वा सोचेयाइ धाःसा वयात दुःख व पीडा प्राप्त जुइ । यदि सुं मनुखं स्वच्छ सोचाई तयाः खँ ल्हाइ वा ज्या याइ धाःसा वयात हर्ष व लसता प्राप्त जुइ । सोच कथंया व्यवहार धयागु छगू कथंया किचःथें हे खः, गुकिं गुबलें नं त्वःतीमखु ।” बुद्धं छक्वः धयाः बिज्याःगु दु, दिमाग हे फुक्क खँ खः, छं छु सोचेयाइ, छ वहे जुइ । उकिं यदि लसतां म्वायेगु खःसा झीसं थःगु दिमागयात बांलाःगु व दयावान सोचाई नं जायेकेमाः । नकारात्मक सोचाई नं बुलुहुँ झीत हे बर्बाद यानाबिइ । छाय् धाःसा झीसं गथे सोचेयाइ व सोचार्य नं हे झीगु ज्यायात लिच्वः लाकी, वहे कथं हे झीसं कर्म याइ व झीगु कर्मं हे झीसं छु कायेखनी धैगु खँ निर्धारण याइ ।  बुद्धं धयाः बिज्यागु दु, ‘फुक्क खराब कर्मत दिमागपाखें हे बुयाः वइ । उकिं दिमागयात परिवर्तन यात धाःसा खराब कर्मत दिमागं तनावनी ।’ स्वंगू– क्षमा याये सयेकी घृणा धयागु खँ घृणा यानाः म्हो जुइमखु, बरु माया यानाः म्हो जुइ । गुबलें छं क्षमा यायेमफयाः नुगः दुने बन्दी दयेकाः तयातःपिन्त खुल्ला याइ, उबले छं थःत नं वहे जेलपाखें मुक्त याइ ।  बुद्धया कथं झीसं सुयातं क्वय् मच्वंसे क्वय् तयेफइमखु । उकिं गुलि याकनं झीसं मेपिन्त क्षमा याये सयेकी उलि हे बांलाः जुइ । बुद्धं धयाः बिज्यागु दु, “वँय् सू–पागलपनथें जागु छुं मिँ दइमखु, घृणाथें जाःगु छुं अपराध दइमखु, मूर्खताथें जागु छुं जाल दइमखु, लोभथें जागु छुं खुसिबाः दइमखु ।” प्यंगू– झीगु ज्या हे खः, व दकले महत्वपूर्ण जुइ यदि छुं ज्या यायेमाःगु दुसा उकियात दुनुगलंनिसें मन बियाः हे यायेमाः । न्ह्यःने वनेगु नितिं जीवनय् न्हिथं छुं नं छुं यायेगु जरुरी जू । छगू पुलांगु धापू दु, ‘भगवानं सकल चखुं बखुंयात ‘की’ बियातःगु दु, तर सुयात नं वं इमिगु हे गुँडय् वांछ्वयाः बिइमखु ।’ उकिं यदि छिं छुं यानाच्वना दियागु दुसा दुनुगलंनिसें यानादिसँ, सफलता छिसं हे कायेखनी । न्यागू– थुइकेगु कुतः याये ‘हरेक क्षेत्रय् हुँ– लसता व शान्तिया नितिं, फुक्क मनूतय्गु हितया नितिं । थःगु मनयात सुझबुझया बिऊ प्रदान या, उज्वःगु मतथें गुकिं थःत च्याकाः खिउँजःयात तंकाः यचुगु जः हयाबिइ ।’ छम्ह अमेरिकी शिक्षक, लेखक व व्यवसायी स्टेफेन कोभें छक्वः धाःगु दु, ‘न्हापां थुइकेगु नितिं स्व, वधुंकाः जक थुइकी ।’ थुज्वःगुलि झीसं सोचेयाये फइ, खः थ्व धायेत ला अःपु तर थ्व उलि मछिंगु नं मजू गुलि झीसं सोचे याइ ।  मेम्ह व्यक्तिया विचाः थुइकेगु नितिं न्हापां थःके दूगु तंयात त्याग यायेमाः । मेपिनिगु खँ न्यने, वं छु अनुभव याःगु दु धैगु थुइके । वधुंकाः झीसं शान्ति कायेखनी । हरेक पल ठीक जुइगुसिबें लय् तयायेगु खँयात प्राथमिकता बिइनु ।   खुगू– थःगु दिमागयात वशय् ति ‘छुं नं खं झीत उलि लिच्वः लाकीमखु गुलि झीत झीगु थःगु अनियन्त्रित सोचाई नं यायेगु याइ ।’ युद्धया मैदानय् सलंसः मनूतय्त कैद यायेफुम्ह व्यक्तिसिबें नं व व्यक्ति महान जुइ, सुनां थःगु विचाःयात थःगु वशय् तयेफइ । झीगु विचाःयात झीसं समुद्रया छालथें यानाः व्यवहार याके बिइमज्यू । समुद्रया छालत शक्तिशाली जुइ व अनियन्त्रित जुइ । झीगु बसय् मदूगु विचाः नं अथेहे जुइ । झीसं सोचे यायेफु कि जिं थःगु सोचाईयात गुकथं नियन्त्रित यायेफइ, थ्व ला न्ह्याग्गु इलय् नं वयेफु । खः, तर थ्व खँयात थुकथं नं थुइके फइ । ‘झीसं थःगु छ्यं च्वसं ब्वइपिं पशुपंक्षीयात पने फइमखु, तर उपिं पशुपंक्षीयात थःगु छ्यनय् छेँ दयेकीगुपाखें धाःसा अवश्य नं पनेफु ।’ न्हयगू– शान्ति व सौहार्दपूर्ण लकसय् म्वायेनु विजयी भावं घृणायात जन्म बिइ । थुकिं जीवनयात दुःखय् थ्यंकाबिइ । हार व जीतसिबें तापाक्क च्वंसा जक लसता व शान्तिपूर्वकं म्वायेफइ । थःगु मनय् छु लुयावइ व जक मालेगु नितिं पिने स्वयेमते । गुबलें गुबलें झीपिं यथार्थता व शान्तिपाखें तापाक्क च्वनेगु नितिं जक छुं खँ चायेजुयाच्वंगु जुइ । शान्ति धैगु छुं न्हूगु जागिर मखु, शान्ति आनन्द धैगु न्हूगु छेँ वा न्हूगु गाडी मखु, न कि न्हूगु वैवाहिक सम्बन्ध हे खः । सुख व शान्ति लिसें आनन्द धैगु ख थः दुने हे दइगु खँ खः । च्यागू– कृतज्ञ जुइनु ‘स्वास्थ्य धैगु दकले तःधंगु उपहार खः, सन्तुष्टि दकले तःधंगु धन खः ।’ सदां लुमंके, जीवनय् न्ह्याबलें छुं नं छुं जुइ, गुकिया नितिं झीपिं कृतज्ञ जुइमाः । म्हिगः बहनी देनाच्वंपिं सकलसिनं थौंया सुथ खनीगु जुइमखु । अथेहे, आपालं मनूत थौं छुं नं छुं ल्वचं कयाः ग्वारातुलाच्वंगु जुइफु । अथेहे, जीवनय् सदां छुं नं छुं जुइ, गुकिया नितिं झीसं थःत कृतज्ञ यानातयेमाः । तःधंगु हृदयं हे झीत तःधं याइ । गुंगू– झीसं स्यूगु खँय् सदां सत्य जुइनु ‘गथे छुं तःग्वःगु पत्थरयात फसं पुइके फइमखु, अथेहे ज्ञानी मनु प्रशंसा वा आरोपं तनीमखु ।’ झीसं आपालं खँ सीकेफु, तर झीसं सदां थःपिन्सं स्यूगु हे खँ ल्हाइमखु । यदि झीपिं लँपु दल धाःसा झीसं झीत छु यायेगु मसिया दःगु मखु, थ्व थुकथं जुइ छाय् धाःसा झीसं व ज्या मयाना गुगु झीसं स्यूगु खः, झीसं यायेमाःगु खः । थःप्रति सदां सत्य जुइनु । झिगू– लसता इनेनु ‘छगू मैनमतपाखें द्वलंद्वः मैनमत च्याकेफइ, व थुकिं उगु मैनमतया जीवन चीहाकः जुइमखु । लसता नं इनाः कम जुइमखु, म्हो जुइमखु ।’ थ्व खःगु खँ खः, लसता धैगु खँ गुबलें नं इनाः कम जुइमखु तर झन् अप्वयाः वइ, गुबले इनेगु याइ । ",https://www.newaonlinenews.com//%E0%A4%AE%E0%A4%B9%E0%A4%BE%E0%A4%AE%E0%A4%BE%E0%A4%A8%E0%A4%B5-%E0%A4%97%E0%A5%8C%E0%A4%A4%E0%A4%AE-%E0%A4%AC%E0%A5%81%E0%A4%A6%E0%A5%8D%E0%A4%A7%E0%A4%AF%E0%A4%BE-%E0%A5%A7%E0%A5%A6-%E0%A4%97%E0%A5%82-%E0%A4%89%E0%A4%AA%E0%A4%A6%E0%A5%87%E0%A4%B6,"June 17, 2019",नेवा: अनलाइन न्युज 
धर्मोदय सभाया म्हसिका ,सानुराजा शाक्य,https://www.newaonlinenews.com//%E0%A4%A7%E0%A4%B0%E0%A5%8D%E0%A4%AE%E0%A5%8B%E0%A4%A6%E0%A4%AF-%E0%A4%B8%E0%A4%AD%E0%A4%BE%E0%A4%AF%E0%A4%BE-%E0%A4%AE%E0%A5%8D%E0%A4%B9%E0%A4%B8%E0%A4%BF%E0%A4%95%E0%A4%BE,"July 28, 2019 06:35:22",नेवा: अनलाइन न्युज 
विश्वय् नास्तिकत अप्वल,"भारतय सन् २००२ स जूगु सर्भेलय् ८७ प्रतिशत मनूतसें थःपिंधर्म माने याईपिं धाःगु खः, तर थ्व लाः आः याइपिं धाःगु खः, तर थ्व ल्याः आः म्हो जुयाः ८१ प्रतिशतय कुहां वःगु दु । थुकिया अर्थ अन धर्म माने याना धाःपि मनूत न्हय्दँया दुने छ प्रतिशतं कुहां वःगु दु । खतुं अन न्हापा ४ प्रशितशत मनूतसें थःपिं नास्तिकहे खः धकाः दावी यानाः धाःगु खःसा आः ३ प्रतिशत मनूतसे जक उकथं धाल । धर्म माने मयानाः धकाm धइपिं मनूत नास्तिक धकाः धायेगु खःसा ल्याः अप्वःगु दु । विश्वन्यंकया प्रबृति स्वयेगु खःसा थथहे खः । विश्व त्यकं धर्म माने याना धकाः धईपिनि ल्याः ९ प्रतिशत म्हो जूगु दु । नागरिकहे खः धइपिनि ल्याः ३ प्रतिशत अप्वःगु दु– विश्वन्यकंया सर्वेक्षणय् । लण्डन प्रकाशित जूगु छगु प्रतिवेदनकथं थःत धर्म याना कि मयाना धइगु न्हयसःया लिसलय् याना धइपिनि ल्याः कुहां वःगु दु ।  पाकिस्तानय् धाःसा हानं धर्म माने याना धइपिनि ल्यः ६ प्रतिशतं अप्वःगु दु । थौकन्यहय् रोमन क्याथोतिक चर्चय पोप जुयाच्वंम्ह फान्सिया देय् अर्जेन्टिनाय् नं थःपि धर्म माने याना धइपिनिल्हाः ८ प्रतिशत म्हो जूगु दु ।  दक्षिण अफ्रिाकाय् ला १९ प्रतिशत म्हो जूगु दु । धाःसा अमेरिकाय् १३ प्रतिशत स्वीजरल्याण्डय २१ प्रतिशत व लिपतनामय २३ प्रशितत म्हो जूगु दु ।  विश्व त्यंक व्यापार महादेशया देसय् मुक्कं ५१,९२७ म्हेसित थुुगु सर्भेक्षणय् व्वतित कायेकाः न्हयसः त्यंगु खः । हरेक देसय् सरदर १ हजार मनूतयत साम्पल काःगु खः  । गुकी मिस्त व मिजंल दुथ्याः धर्मया विश्वास मयाना धकाः धइपिं दक्कय आपाः दुगु देय् धाःसा चीन खनेदुगु दु । थन ५० प्रतिशत मनूत उज्वःनि दु ।  खतुं धर्म माने मयाना, धःदु धइगुलिई विश्वास मदु धइपिं मनूत थःपिं नास्तिक हे खः धकाः व्वयाः क्यानाः विरोध याना जूगु ला खास मदु । इमिसं्र साधारण रुपं जक न्यनेबलय लिसः कथं जक धायेगु याना च्वंगु दु । तर कथुकथहे प्रबृति विकास जुया वनीगु खःसा विश्वय् नास्तिकयतयगु ल्याः बहुमतय थ्यनाः धर्मकर्म बुलुहँ तनावनीगु भय नं दु ।  थ्वसिंक न्हयःया पोप जोन पोल विश्वय् न्यनावना च्वंगु धर्मनिरपेक्षतावादया विरुद्ध संघर्ष यायेमाल धकाm न्हयाा नं न्वाावःगु खः । छुखे रिचर्ड डकिन्स थुज्वःप्रिं मनूतसे थःत जुझारु नास्तिक धकाः धयााः फर्मया विरुद्ध प्रचार तेज यानाच्वंगु दु व बेलातय् धर्म माने मयाइपिनि ल्याः अप्वःगु क्यानाः थःम्हं धयाचक्कानागु खँय् मनूत दयावयाच्वंगु नं धाःगु खः  सन् २०१२ या अक्टोवर ७ स जूगु रोमन क्याथोलिक मतया पादरीलय्गु भेला जूगुलि विश्वय्धर्मनिरेपक्ष्ँतावादया विरुद्ध संघर्ष यायेमाःगु व थुकिं यूरोपय् रोमन क्याथोलिक धर्मप्रति आस्था म्हो जुयाः वनाच्वंगुलि विशेष च्यूताः क्यंगु खः । थुकिं बाबुबलय सुसमाचारयात न्हयगुकथं न्हयःने यकेमाःगु खँपिहां वःगु खः ।  झीत रोमन क्याथोलिज्म नाप छुं सरोकार दुगु ल खँ मखु । तर झीनं धर्म निरपेक्षता पक्षधरतजूगु या ल्याखं आः नेपालय् नं जनगणना कायेबलय् नास्तिकतयगु नं ल्याः कायेगु व्यवस्था धाःसा जुइमाःगु खनेदु ।  छायकि आः धर्म धइगु व्यक्तिया आस्थाया विषय धइगु खँ राज्यं स्वीकार यायेधुकंल । अथे जूगुलिं सु मनु धर्म माने मयाना धइ व थःत नासिकहे धाई धकाः धाःसा नेपालय् न इमिगु ल्या कायेमाः । ",https://www.newaonlinenews.com//%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A4%AF%E0%A5%8D-%E0%A4%A8%E0%A4%BE%E0%A4%B8%E0%A5%8D%E0%A4%A4%E0%A4%BF%E0%A4%95%E0%A4%A4-%E0%A4%85%E0%A4%AA%E0%A5%8D%E0%A4%B5%E0%A4%B2,"June 1, 2019, Saturday 12:44:16",नेवा: अनलाइन न्युज 
