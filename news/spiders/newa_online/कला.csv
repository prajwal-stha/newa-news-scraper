headline,final_news,additional_info,url
“बेलुन” संकिपां ‘बेस्ट सर्ट फिल्म अफ द इयर’ अवार्ड त्याकूबले नेवाः संकिपा “मोहनी नखः”यात जुरी अवार्ड,"नेपाःया दकले न्हांपाम्ह क्यामेरा पर्सन मिसा शबनम मुखियाया ड्रिमवल्र्ड अफ फिल्म मेकर्स प्राइभेट लिमिटेडपाखें ग्वसाः ग्वःगु ‘सोसियल मिडिया फिल्म अवार्ड २०७८’ ज्याझ्वलय् “बेलुन” नांयागु शर्टफिल्मं सर्वोत्कृष्ट अवार्ड त्याकल ।  नेपाल फिल्म एकेडेमीपाखें दयेकूगु थ्व संकिपा माओवादी द्वन्द्धकालया बाखनय् आधारित संकिपा खः ।  थ्व ज्याझ्वलय् उत्कृष्ट यूट्युब भिडियो, भ्लग, उत्कृष्ट निर्देशक, ध्वनि संयोजक, अभिनेता, सम्पादक, निर्देशक, अभिनेत्री लगायत मुक्कं २२ विधाय्  अवार्ड बिउगु खःसा आदिबासी जनजाति विधाया दकले बाँलाःगु संकिपा कथं लिम्बु भाषाया “क” सिरपाः त्याकेत ताःलातसा सुरेश खडगीं निर्देशन याःगु “मोहनी नखः”यात जुरी अवार्ड बिउगु खः ।  थ्वहे ज्याझ्वलय् नेपाःया न्हापांम्ह नायिका भुवन चन्दलिसें राजमति, बसन्ती, वीर गणेशमानथें जाःगु ऐतिहासिक महत्वया संकिपाया कला निर्देशक निर्जल श्रेष्ठ व युवा पत्रकारिता पुरस्कार पत्रकार पारसमणि पौडेलयात १५ हजार पाँच सय ५५ तका दांलिसें हंगु खः । अवार्ड ज्याझ्वलय् निर्णायकपाखें नांजाःम्ह फोटोग्राफर राजभाई सुवाल व संकिपा निर्देशक प्रणय लिम्बुपिन्सं निर्णय प्रक्रियायात कया नुगःखँ तयादीगु खः ।  अवार्डया निंति दुहाँ वःगु सच्छि व नीगू शर्टफिल्म व डकुमेण्ट्री वृत्तचित्र स्वया  निणार्यक पुचःपाखें दुवाला सिरपाः क्वःछिनागु खँ कनादिल ।  निर्णायक पुचलय् शर्टफिल्म, डकुमेण्ट्री व सोसियल मिडिया अवार्डपाखे सिनियर फोटोग्राफर राजभाई सुवाल, चलचित्र निर्देशक प्रणय लिम्बू, सञ्चारकःमि आरती चटौत निर्णायक कथं च्वनादीगु खःसा आदिबासी जनजाति संकिपा विधाय् निर्णायक पुचलय् अग्रज पत्रकार विजयरत्न तुलाधर, प्रणय लिम्बू व गीतकार भूमिका सुब्बा निर्णायक कथं च्वनादीगु खः ।  नांजाःम्ह संकिपा निर्देशक यादव खरेल मूपाहाँ जुयादीगु उगु अवार्ड ज्याझ्वलय् विशिष्ट पाहाँ प्रेस काउन्सिल नेपालया नायः बालकृष्ण बस्नेत अले पाहाँ कथं नेपाल चलचित्र विकास बोर्डया नायः भुवन केसी, नेपाल टेलिभिजनया कार्यकारी नायः समीरजंग शाह, नेपाल टेलिभिजन महाप्रबन्धक फूलमान बल तामाङ, चलचित्र कलाकार संघया नायः रविन्द्र खडका, निर्माता संघया नायः नवल खडका, वरिष्ठ कलाकार लय संग्रौलालिसेंया व्यक्तिपिनिगु ब्वति दूगु खः । उगु अवार्ड ज्याझ्वलय् अवार्ड त्याकुपिनिगु धलः थथे दु :– Social Media Film Awards–2078 winner list 1. BEST short  FILM SONG  OF  CLOUD 2. Best  Director Ankit  Poudel -SONG OF CLOUD_ 3. BEST  EDITOR Dipendra  Malla, Ashish Bhandari -PENCIL _ 4. BEST  SCREENPLAY BALLON  -John Yonjon_ 5. BEST  CINEMATOGRAPHER Rajendra  Pal  -BHABBIHIN_ 6. BEST  SOUND  DESIGN Kishor  Acharya -SONG OF CLOUD_ 7. BEST  ACTOR Himal  Khadka  -PENCIL_ 8. BEST  ACTRESS Kaviya   Acharya  -RATNAPARK_ 9. BEST  INDIGENOUS  FILM K  -Sagar  Kerung_ 10. BEST  DOCUMENTRY LADI  PUJA -Bindu  Kumari  Majhi_ 11. BEST  YOUTUBE  VIDEO Corona Herne  Devi - Ashok  Basnet_ 12. BEST  VLOG KHOTANG  TEMKE  VLOG  -UMESH  RAI_ 13. BEST  ANIMATED  VIDEO SYAL  RA  SINGHA  KO  KATHA -BISHAL LOHANI_ 14. BEST  PATRIOTIC  MUSIC  VIDEO AXE  BAND, MATO  PANI -SHIVA MUKHIYA_ 15. BEST  SOCIAL  VIDEO Raharai bho -utsav kc_ 16. ENCOURAGEMENT  AWARD Chhori -Surendra Thapa_ 17. BEST  FILM  MAKER  FEMALE Ganga -Meron RajBhandari_ 18. BEST  MESSAGE Kaluwa -Ambika Bhandari_ 19. CREATIVE  FILM  OF  THE  YEAR  BALOON BALLON -JOHN YONJAN_ 20. JURY AWARD NAFULEKO FUL 21. JURY AWARD -INDIGENOUS FILM_ Mohini Nakha","नेवा: अनलाइन न्युज – ललेन्द्र शाक्य | २०७९ फाल्गुण २९, सोमबार १३:४४:५१  ",https://www.newaonlinenews.com//%E2%80%9C%E0%A4%AC%E0%A5%87%E0%A4%B2%E0%A5%81%E0%A4%A8%E2%80%9D-%E0%A4%B8%E0%A4%82%E0%A4%95%E0%A4%BF%E0%A4%AA%E0%A4%BE%E0%A4%82-%E2%80%98%E0%A4%AC%E0%A5%87%E0%A4%B8%E0%A5%8D%E0%A4%9F-%E0%A4%B8%E0%A4%B0%E0%A5%8D%E0%A4%9F-%E0%A4%AB%E0%A4%BF%E0%A4%B2%E0%A5%8D%E0%A4%AE-%E0%A4%85%E0%A4%AB-%E0%A4%A6-%E0%A4%87%E0%A4%AF%E0%A4%B0%E2%80%99-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1-%E0%A4%A4%E0%A5%8D%E0%A4%AF%E0%A4%BE%E0%A4%95%E0%A5%82%E0%A4%AC%E0%A4%B2%E0%A5%87-%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%B8%E0%A4%82%E0%A4%95%E0%A4%BF%E0%A4%AA%E0%A4%BE-%E2%80%9C%E0%A4%AE%E0%A5%8B%E0%A4%B9%E0%A4%A8%E0%A5%80-%E0%A4%A8%E0%A4%96%E0%A4%83%E2%80%9D%E0%A4%AF%E0%A4%BE%E0%A4%A4-%E0%A4%9C%E0%A5%81%E0%A4%B0%E0%A5%80-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1
नीशा देशार व कृष्ण डंगोलया म्यूजिक भिडियो पिदनीगु,"नेपालभाषा संगीत ख्यः सदां झःझः धयाच्वनेमा धैगु भलसा ज्वना न्ह्यानाच्वंपिं कलाकारपिनिगु सक्रिया, योगदानपाखें हःपाः कासें कृष्ण डंगोल व नांजाःम्ह म्येहालामि नीशा देसारया सलय् थ्वयाच्वंगु नेपालभाषाया म्येया म्यूजिक भिडियो पिदनीगु जूगु दु ।  विक्रम शाक्यं च्वयादीगु व नारायणबहादुर महर्जनं लसय् हनादीगु उगु म्येया म्यूजिक भिडियो सुजन बज्राचार्य ख्वपय्या निर्देशनय् निर्माण जूगु खः ।  छेनेक्स मिडिया प्रा.लि.या न्ह्यब्वया उगु म्यूजिक भिडियोय् मनोज महर्जन व निरिशा महर्जनया मू भूमिका दुथ्यानाच्वंगु दु । अथेहे, उगु म्यूजिक भिडियोया सह निर्देशन रचु शाक्य, सम्पादन व कलर अनिलकुमार महर्जनं यानादीगु दुसा छायाँकन मोहनकुमार झिल्लुं यानादीगु दु । थुगु म्यूजिक भिडियो ने.सं. ११४३ चिल्लागा नवमी (२०७९ चैत्र २ गते) बिहिवाः पितब्वज्या जुइगु जानकारी छेनेक्स मिडिया प्रा.लि.या प्रबन्ध निर्देशक अनिलकुमार महर्जनं बियादीगु दु । महर्जनया कथं उगु म्यूजिक भिडियो यलया नःत्वाः पूच्वः मदन स्मारक स्कूले न्ह्यःने च्वंगु एम्बिएन्स रेष्टुरेन्टय् सनिलया प्यता इलय् जुइगु जानकारी बियादीगु दु । ","नेवा: अनलाइन न्युज – ललेन्द्र शाक्य | २०७९ चैत्र १, बुधबार १५:०९:३५  ",https://www.newaonlinenews.com//%E0%A4%A8%E0%A5%80%E0%A4%B6%E0%A4%BE-%E0%A4%A6%E0%A5%87%E0%A4%B6%E0%A4%BE%E0%A4%B0-%E0%A4%B5-%E0%A4%95%E0%A5%83%E0%A4%B7%E0%A5%8D%E0%A4%A3-%E0%A4%A1%E0%A4%82%E0%A4%97%E0%A5%8B%E0%A4%B2%E0%A4%AF%E0%A4%BE-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%AA%E0%A4%BF%E0%A4%A6%E0%A4%A8%E0%A5%80%E0%A4%97%E0%A5%81
राष्ट्रिय समाबेशी म्युजिक अवार्डय् नेवाः संगीत ख्यःया राजेन्द्र डंगोल व प्रकाशदिप श्रेष्ठयात सिरपाः,"खस नेपाली भाषाया नापनापं थीथी भाषाया म्ये सगीत कःघाना नेपाःया न्हापांगु समाबेशी अवार्ड राष्ट्रिय समाबेशी म्युजिक अवार्ड – २०७९ या खुक्वःगु संस्करण आइतवाः यलया पूच्वय् च्वंगु पुल्चोक स्क्वायर होटलय् क्वचाःगु दु । संघीय मामिला व सामान्य प्रशासनमन्त्री अमनलाल मोदी मूपाहाँ अले पूर्वसभामुख चित्रलेखा यादवया विशिष्ट पाहाँसुइ जूगु उगु अवार्ड ज्याझ्वलय् ४२ विधाय् अवार्ड लःल्हाःगु खः । थ्व अवार्डया जनजाति मातृभाषी समाबेशीपाखे उत्कृष्ट नेपालभाषा म्येया अवार्ड प्रकाशदिप श्रेष्ठ व नेपालभाषा गायनया अवार्ड राजेन्द्र डंगोलं सिरपाः त्याकूगु खः ।  ज्याझ्वःया उलेज्याझ्वलय् संघीय मामिला व सामान्य प्रशासनमन्त्री अमनलाल मोदीं नेपाली मौलिक लोकसंगीतया संरक्षण याना मौलिक संस्कृतिया थपू याना यंकेमा धकाः धयादिल ।  ज्याझ्वलय् अवार्डया नापनापं थीथी व्यक्तित्वपिन्त सम्मान याःगु खःसा विदुर गिरीयात रंग पत्रकारिता सिरपाः लःल्हागु खः ।   अथेहे, नेपाली संगीत क्षेत्रय् निगू दशकसिबें ताःहाकःगु योगदानया कदर यासे चर्चित सेलो गायक चन्द्रकुमार दोङयात रजत सम्मानपाखें सम्मानित याःगु खः । ज्याझ्वलय् साँफेबगर आछाम मेयर राजेन्द्रबहादुर कुँवर, काभ्रे भुम्लु गा.पा. न्वकू जितेन्द्रमान तामाङ, म्ये हालामि केन्जुमा सुब्बा, लय् चिनामि शंकर थापा स्माईल लिसेंयापिन्त नं सम्मानित याःगु खःसा मन्त्री अमनलाल मोदी, पूर्वसभामुख चित्रलेखा यादब, अग्रज अभिनेत्रीपिं बसुन्धरा भुसाल, चैत्यदेवी सिंह, ज्याझ्वः सभानायः शान्तिप्रिय, ग्वसाः खलः संस्था नायः चलचित्र निर्देशक माधवराज खरेल, ज्याझ्वः संयोजक कमला जोशी, सूर्यचन्दपिन्सं सम्मान लःल्हाःगु खः । खस नेपालीलिसें थीथी भाषाया म्ये संगीतया विकास व हःपाःया नितिं खुदँ न्ह्यःनिसें अवार्ड ग्वसाः ग्वयाः वयाच्वंगु पिम नेपालया नायः माधवराज खरेलं कनादिल ।","नेवा: अनलाइन न्युज – विजयरत्न | २०७९ चैत्र १, बुधबार १३:४९:४८  ",https://www.newaonlinenews.com//%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%B8%E0%A4%AE%E0%A4%BE%E0%A4%AC%E0%A5%87%E0%A4%B6%E0%A5%80-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1%E0%A4%AF%E0%A5%8D-%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%B8%E0%A4%82%E0%A4%97%E0%A5%80%E0%A4%A4-%E0%A4%96%E0%A5%8D%E0%A4%AF%E0%A4%83%E0%A4%AF%E0%A4%BE-%E0%A4%B0%E0%A4%BE%E0%A4%9C%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%A1%E0%A4%82%E0%A4%97%E0%A5%8B%E0%A4%B2-%E0%A4%B5-%E0%A4%AA%E0%A5%8D%E0%A4%B0%E0%A4%95%E0%A4%BE%E0%A4%B6%E0%A4%A6%E0%A4%BF%E0%A4%AA-%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0%E0%A4%AF%E0%A4%BE%E0%A4%A4-%E0%A4%B8%E0%A4%BF%E0%A4%B0%E0%A4%AA%E0%A4%BE%E0%A4%83
‘सालुगु गाचा’या लोकंह्वाःपिं मोडलत नापं अभिनय ख्यलय् नीशा देसारया ‘झिंखुदँ दत’ पिहाँवल,लोकंह्वाःम्ह नांजाःम्ह म्येहालामि नीशा देसारं सः बियादीगु म्यूजिक भिडियो “झिंखुदँ दत”या पितब्वज्या बिहिवाः छगू ज्याझ्वःया दथुइ जूगु दु ।  जेनेक्स मिडिया नेपालया न्ह्यब्वयाय् सुजन बज्राचार्य ख्वपय्या निर्देशनय् तयार जूगु ‘झिंखुदँ दत’ बोलया म्यूजिक भिडियोया प्रिमियर यलया एम्बियन्स रेष्टुरेन्टय् जूगु खः ।  निर्माता एवं म्येहालामि कृष्ण डंगोल व निशा देशारया सः दुथ्याःगु थुगु म्येय् म्येहालामि निम्ह नापनापं अतिकं लोकंह्वागु “सालुगु गाचा” म्येया मोडल मनोज महर्जन व नेरिशा महर्जनपिन्सं मोडल जुया म्हितातःगु दु । नारायण बहादुर महर्जनं लय् तयादीगु थ्व म्येया संगीत संयोजन सुमन कपालीं यानादीगु खः । म्ये मदुम्ह संचारकःमि विक्रम शाक्यं च्वयादीगु खः । बःचा हाकःगु अनौपचारिक ज्याझ्वः याना प्रिमियर याःगु म्यूजिक भिडियोया बिषयलय् वरिष्ठ सिने पत्रकार बिजयरत्न असंबरें कलाकार एवं प्राविधिकपिन्त दसिपौ लः ल्हानादीगु खः ।  ज्याझ्वलय् नुगःखँ तयेगु झ्वलय् नेपालभाषाया न्हांपाम्ह म्युजिक भिडियो निर्देशक बिजयरत्न असंबरें कृष्ण डंगोलया सांगितिक यात्रा न्ह्यानाच्वंगु बांलाः लिसें हरेक न्हूगु कुतलय् छुं नं छुं सुधार जुयाच्वने हे माः धकाः समीक्षा यानादिल ।,"नेवा: अनलाइन न्युज – ललेन्द्र शाक्य | २०७९ चैत्र ३, शुक्रबार ०९:४०:२८  ",https://www.newaonlinenews.com//%E2%80%98%E0%A4%B8%E0%A4%BE%E0%A4%B2%E0%A5%81%E0%A4%97%E0%A5%81-%E0%A4%97%E0%A4%BE%E0%A4%9A%E0%A4%BE%E2%80%99%E0%A4%AF%E0%A4%BE-%E0%A4%B2%E0%A5%8B%E0%A4%95%E0%A4%82%E0%A4%B9%E0%A5%8D%E0%A4%B5%E0%A4%BE%E0%A4%83%E0%A4%AA%E0%A4%BF%E0%A4%82-%E0%A4%AE%E0%A5%8B%E0%A4%A1%E0%A4%B2%E0%A4%A4-%E0%A4%A8%E0%A4%BE%E0%A4%AA%E0%A4%82-%E0%A4%85%E0%A4%AD%E0%A4%BF%E0%A4%A8%E0%A4%AF-%E0%A4%96%E0%A5%8D%E0%A4%AF%E0%A4%B2%E0%A4%AF%E0%A5%8D-%E0%A4%A8%E0%A5%80%E0%A4%B6%E0%A4%BE-%E0%A4%A6%E0%A5%87%E0%A4%B8%E0%A4%BE%E0%A4%B0%E0%A4%AF%E0%A4%BE-%E2%80%98%E0%A4%9D%E0%A4%BF%E0%A4%82%E0%A4%96%E0%A5%81%E0%A4%A6%E0%A4%81-%E0%A4%A6%E0%A4%A4%E2%80%99-%E0%A4%AA%E0%A4%BF%E0%A4%B9%E0%A4%BE%E0%A4%81%E0%A4%B5%E0%A4%B2
सुरेन्द्र मानन्धरया हाकनं मेगु म्ये “छगः निगः स्वंगः” पिदन (भिडियो),"नेपालभाषा साहित्य व संगीत ख्यलय् थौंकन्हे मुक्तक किङ्ग धकाः चर्चा जुया च्वंम्ह लोकंह्वाःम्ह कलाकार सुरेन्द्र मानन्धरया वंगु सोमबार “वा ग्वारा मैं वा” म्येया पितब्वज्या जूगु खःसा हाकनं वंगु शुक्रवाः मेगु म्येया म्युजिक भिडियो “छगः निगः स्वंगः” पिहावःगु दु । सुरेनमान शाक्य व सुमन मानन्धरं हालातःगु थ्व म्ये सुरेन्द्र मानन्धर व अन्जन श्रेष्ठ जाना लसय् हनादीगु खः । सुरेन्द्र मानन्धर थःम्हेसिनं हे च्वयादीगु थ्व म्ये नं कलाकःमि मानन्धरया मेमेगु म्युजिक भिडियोथें हें ख्यालिन्हिलि जाःगु प्रस्तुति जुया पिदंगु दु ।  युट्युब च्यानलय् भिडियो अपलोड याना पितब्वज्या जूगु थ्व म्येया म्युजिक भिडियोयात सोहन महर्जनं छायांकन यानादीगु खःसा उकियात इन्द्र महर्जनं छ्याय्फ्वाय् यानादीगु खः । थ्व म्येया भिडियो दुने सुरेन्द्र मानन्धर थःम्हेसिनं हे मू भुमिका म्हितातःगु दुसा वयकःयात रमिता बके श्रेष्ठ., सुमन मानन्धर लगायत कलाकारपिन्सं थीथी भुमिकाय् साथ बियातःगु दु । (थन क्लीक यानाः भिडियो स्वयादिसँ)","नेवा: अनलाइन न्युज – विजयरत्न | २०७९ फाल्गुण २१, आइतबार १६:००:५१  ",https://www.newaonlinenews.com//%E0%A4%B8%E0%A5%81%E0%A4%B0%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AE%E0%A4%BE%E0%A4%A8%E0%A4%A8%E0%A5%8D%E0%A4%A7%E0%A4%B0%E0%A4%AF%E0%A4%BE-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%AE%E0%A5%87%E0%A4%97%E0%A5%81-%E0%A4%AE%E0%A5%8D%E0%A4%AF%E0%A5%87-%E2%80%9C%E0%A4%9B%E0%A4%97%E0%A4%83-%E0%A4%A8%E0%A4%BF%E0%A4%97%E0%A4%83-%E0%A4%B8%E0%A5%8D%E0%A4%B5%E0%A4%82%E0%A4%97%E0%A4%83%E2%80%9D-%E0%A4%AA%E0%A4%BF%E0%A4%A6%E0%A4%A8-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
फागुन २८ गते जुइगु निम अवार्डया नोमिनेशनय् नेपालभाषाया म्ये नं,"राष्ट्रिय समावेशी संगीत अवार्ड धकाः धयातःगु निम अवार्ड २०२३ या सिरपाःया निंतिं टप फाइभ नोमिनेशनया धलः पिहाँ वये धुंकुगु दु ।  थथे पिहाँ वःगु धलः कथं उत्कृष्ट नेपालभाषा म्येपाखेया नोमिनेशनय् ‘चकना चकना’ म्येपाखें म्येच्वमि नातिकाजि महर्जनया नां लानाच्वंगु दुसा ‘खनागु जिं छन्त’ पाखें राजु मानन्धर, ‘ए मयजु जिं छन्त’ पाखें सुन्दर श्रेष्ठ, ‘पुलुपुलु जितः स्वयेमते’ पाखें प्रकाशदिप श्रेष्ठ व ‘तारेमाम् तारेमाम्’ पाखें पुर्णकाजी ज्यापुया नां नोमिनेशनया धलखय् लानाच्वंगु दु । अथेहे तुं उत्कृष्ट नेवालभाषा गायन विधाया नोमिनेशनय् ‘खनागु जिं छन्त’ पाखें म्येहालामि सज्जु मानन्धर, ‘चकना चकना’ पाखें राजेन्द्र डंगोल, ‘ए मयजु छंगु’ पाखें शुद्धलक्ष्मी श्रेष्ठ, ‘पुलुपुलु जितः स्वयेमते’ पाखें रत्नशोभा महर्जन व ‘ए मयजु छंगुू’ पाखें सतिश महर्जनया नां नोमिनेशनय् लानाच्वंगु दु । ","नेवा: अनलाइन न्युज – विजयरत्न | २०७९ फाल्गुण १८, बिहिबार १२:२६:०२  ",https://www.newaonlinenews.com//%E0%A4%AB%E0%A4%BE%E0%A4%97%E0%A5%81%E0%A4%A8-%E0%A5%A8%E0%A5%AE-%E0%A4%97%E0%A4%A4%E0%A5%87-%E0%A4%9C%E0%A5%81%E0%A4%87%E0%A4%97%E0%A5%81-%E0%A4%A8%E0%A4%BF%E0%A4%AE-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%A8%E0%A5%8B%E0%A4%AE%E0%A4%BF%E0%A4%A8%E0%A5%87%E0%A4%B6%E0%A4%A8%E0%A4%AF%E0%A5%8D-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE%E0%A4%AF%E0%A4%BE-%E0%A4%AE%E0%A5%8D%E0%A4%AF%E0%A5%87-%E0%A4%A8%E0%A4%82
‘दर्शन याः वनेनु पासा’ म्येया म्यूजिक भिडियो महया ल्हाःतं प्रिमियर जुइगु,यलया ऐतिहासिक शहर सुनागुथिया नांजाःम्ह संगीतकःमि रुपेश डंगोलं च्वयादीगु व लसय् हनादीगु म्ये ‘दर्शन याः वनेनु पासा’ बोलया म्येया प्रिमियर शो जुइगु जूगु दु । उगु म्येया प्रिमियर शोया उलेज्या लोकंह्वाःपिं कलाकार ख्यालिजुजु मदनकृष्ण श्रेष्ठ व हरिवंश आचार्य मह जोडी मूपाहाँ कथं उपस्थित जुयाः वय्कःपिनिगु ल्हाःतं जुइगु जानकारी ग्वसाः खलकं ब्यूगु दु ।  लाजु परिवार व सुनागुथि समाज परिवारया ग्वसालय् जुइगु उगु म्येया प्रिमियर येँया दरबारमार्गय् च्वंगु किंग्स लाउण्डय् वइगु फागुन २७ गते शनिवाः सुथसिया ११ ता इलय् जुइगु जानकारी नं ग्वसाः खलकं ब्यूगु दु । प्रिमियर जुइगु म्येय् लोकंह्वाःपिं झिंखुम्ह म्येहालामिपिन्सं सः बियातःगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण २१, आइतबार १३:३९:१३  ",https://www.newaonlinenews.com//%E2%80%98%E0%A4%A6%E0%A4%B0%E0%A5%8D%E0%A4%B6%E0%A4%A8-%E0%A4%AF%E0%A4%BE%E0%A4%83-%E0%A4%B5%E0%A4%A8%E0%A5%87%E0%A4%A8%E0%A5%81-%E0%A4%AA%E0%A4%BE%E0%A4%B8%E0%A4%BE%E2%80%99-%E0%A4%AE%E0%A5%8D%E0%A4%AF%E0%A5%87%E0%A4%AF%E0%A4%BE-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%AE%E0%A4%B9%E0%A4%AF%E0%A4%BE-%E0%A4%B2%E0%A5%8D%E0%A4%B9%E0%A4%BE%E0%A4%83%E0%A4%A4%E0%A4%82-%E0%A4%AA%E0%A5%8D%E0%A4%B0%E0%A4%BF%E0%A4%AE%E0%A4%BF%E0%A4%AF%E0%A4%B0-%E0%A4%9C%E0%A5%81%E0%A4%87%E0%A4%97%E0%A5%81
“मिस लिटिल नेवाः”या “ट्यालेण्ट शो राउण्ड” क्वचाल,"नेप्लिज फेसन होमया ग्वसालय् “मिस लिटिल नेवाः”या झिंप्यक्वःगु संस्करणया  “ट्यालेण्ट शो राउण्ड” शनिवाः नेपाल प्रज्ञा प्रतिष्ठान कमलादीया मिनी हलय् क्वचाल ।  नेवाः तजिलजि, भाषा, संस्कारया थपू यायेगु आज्जु ज्वनाः ग्वसाः ग्वयाः वया च्वंगु थ्व कासाया “ट्यालेण्ट शो राउण्ड” ज्याझ्वलय् मूपाहाँ महिला उद्यमी व साहित्यकार अन्जना ताम्राकारं त्वाःदेवाय् मत च्याकाः उलेज्या यानादीगु खः । नेप्लिज फेशन होमया नायःलिसें समाजसेवी हेमा मानन्धरया सभानायःसुइ जुउगु उगु कासाय् १९ म्ह मिसामचापिन्सं ब्वति काःगु खः । १४ दँसिबें क्वकालिपिं मिसामचापिनिगु ब्वति दुगु उगु कासाया ट्यालेण्ट शो ज्याझ्वलय् अविषा महर्जन – हुलाप्याखं, विपश्वी मानन्धर – जिम्न्यास्टिक, लुमना महर्जन– हुलाप्याखं, सफिना श्रेष्ठ – हुलाप्याखं, रोनिशा खड्गी – हुलाप्याखं, नुजला शिं महर्जन – हुलाप्याखं, ईच्छा महर्जन – हुलाप्याखं, मुखु महर्जन – हुलाप्याखं, विमीशा डंगोल – कुमारी हुलाप्याखं, वेदान्शी डंगोल – हुलाप्याखं, सुहिना श्रेष्ठ – हुलाप्याखं, निलीशा जोशी – चित्रकला, प्राज्ना महर्जन – चित्रकला, निभाः कायष्थ – चित्रकला, रुही महर्जन – कुमारी हुलाप्याखं, अनिका महर्जन – हुलाप्याखं, ग्रीष्मा राजचल – गायन, लुन्जला महर्जन – कुमारी हुलाप्याखं, सुज्योजी डंगोल – हुलाप्याखं  न्ह्यब्वया क्यंगु खः ।  मिस नेवा २०२० नितु डंगोलं न्ह्याकुगु उगु ज्याझ्वलय् विशेष पाहाँ कथं लिटिल नेवाः आर्या श्रेष्ठ, समाजसेवी सुरबहादुर श्रेष्ठ, किड् क्विन अपेक्षा शेरचन व समाजसेवी अनु शेरचनया ब्वति दूगु खः ।  उगु ट्यालेण्ट शोया निर्णायक मण्डलय् विश्व क्योकुशिन सेईसिन काई कराँते महासंघया न्वकूलिसें नेपालया कजि शिहान अशोक कुमार श्रेष्ठ, पत्रकार  साहित्यकार सृजना दुवाल, महिला उद्योमी समाजसेवी रेश्मा श्रेष्ठ, मिस नेवाः २०२२ शलिना महर्जन, फेसन डिजाईनर नायिका शोभा महर्जन व  पुलांम्ह मिस नेवाः रेजिशा डंगोलपिनिगु ब्वति दूगु खः । ","नेवा: अनलाइन न्युज – विजयरत्न | २०७९ फाल्गुण २१, आइतबार ११:०८:१६  ",https://www.newaonlinenews.com//%E2%80%9C%E0%A4%AE%E0%A4%BF%E0%A4%B8-%E0%A4%B2%E0%A4%BF%E0%A4%9F%E0%A4%BF%E0%A4%B2-%E0%A4%A8%E0%A5%87%E0%A4%B5%E0%A4%BE%E0%A4%83%E2%80%9D%E0%A4%AF%E0%A4%BE-%E2%80%9C%E0%A4%9F%E0%A5%8D%E0%A4%AF%E0%A4%BE%E0%A4%B2%E0%A5%87%E0%A4%A3%E0%A5%8D%E0%A4%9F-%E0%A4%B6%E0%A5%8B-%E0%A4%B0%E0%A4%BE%E0%A4%89%E0%A4%A3%E0%A5%8D%E0%A4%A1%E2%80%9D-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
विश्व प्रसिद्ध बाँसुरीवादकया “नाद रंग – कलर्स अफ साउन्ड” कन्सर्ट नेपालय् जुइगु,"अन्तर्राष्ट्रियस्तरय् परिचित भारतया प्रसिद्ध बांसुरीवादक अश्विन श्रीनिवासनंं बाँसुरीवादन न्ह्यब्वइगु जूगु दु । जयश्री संगीत समाजं वइगु आइतवाः (फागुन २८÷मार्च १२) या दिनय् ग्वसाः ग्वःगु “नाद रंग – कलर्स अफ साउन्ड” कन्सर्ट बाँसुरी लाइभ”  ज्याझ्वलय् श्रीनिवासनयात प्रख्यात तबलावादक ओजस अढियां तबलावादनपाखें साथ बियादी ।  निदँ दसांनिसें भारतीय शास्त्रीय सङ्गीत सयेकादीम्ह आश्विन संगीतकार परिवारय् हे जन्म जूम्ह खः । थः मांपाखें सितार सयेकेगु ज्या न्ह्याकादीसां न्हय्दँ दुबलय् बाँसुरीइ मन क्वसाःम्ह वय्कः मुम्बईया दकले ब्यस्तम्ह बाँसुरीवादक खः । वयकः हलिंया मेमेगु थीथी लोक पवन बाजंलय् तकं पोख्तम्ह संगीतकारकथं म्हस्यू । तबला वादक ओजस अढिया दकले क्वकालिम्ह तबलावादककथं “द लिम्का बुक अफ रेकर्डस्”य् नां दुथ्याःम्ह भारतीय शास्त्रीय संगीत ख्यःया दकले होनहारम्ह तबलावादक खः ।  दाफा व शास्त्रीय संगीतया थीथी बाजं ल्वाकछ्यानाः न्ह्यब्वइगु थुगु ज्याझ्वलं झीगु दाफा संगीतया प्रवद्र्धन यासें न्हूगु पुस्ताया सांगीतिक पुचःयात थुगु सांगीतिक गुण लःल्हानाः दाफा संगीतया प्रचार यायेगु तातुना नं दुथ्याःगु जयश्री संगीत समाजया नायः लक्ष्मी डंगोलं कनादिल ।  येँ महानगरपालिकाया ग्वाहालिइ न्ह्याइगु थुगु ज्याझ्वःपाखें मुंगु धेबां संगीतया विद्यार्थीपिनिगु नितिं माःकथं छात्रवृत्ति बीगु नं तातुंगु जुल । ज्याझ्वः येँ महानगरपालिकाका उप–प्रमुख सुनीता डंगोलया मूपाहांसुइ राष्ट्रिय नाचघर, जमलय् सनिल ५ बजे न्ह्याइ । ","नेवा: अनलाइन न्युज – विजयरत्न | २०७९ फाल्गुण २५, बिहिबार १०:४८:४८  ",https://www.newaonlinenews.com//%E0%A4%B5%E0%A4%BF%E0%A4%B6%E0%A5%8D%E0%A4%B5-%E0%A4%AA%E0%A5%8D%E0%A4%B0%E0%A4%B8%E0%A4%BF%E0%A4%A6%E0%A5%8D%E0%A4%A7-%E0%A4%AC%E0%A4%BE%E0%A4%81%E0%A4%B8%E0%A5%81%E0%A4%B0%E0%A5%80%E0%A4%B5%E0%A4%BE%E0%A4%A6%E0%A4%95%E0%A4%AF%E0%A4%BE-%E2%80%9C%E0%A4%A8%E0%A4%BE%E0%A4%A6-%E0%A4%B0%E0%A4%82%E0%A4%97-%E2%80%93-%E0%A4%95%E0%A4%B2%E0%A4%B0%E0%A5%8D%E0%A4%B8-%E0%A4%85%E0%A4%AB-%E0%A4%B8%E0%A4%BE%E0%A4%89%E0%A4%A8%E0%A5%8D%E0%A4%A1%E2%80%9D-%E0%A4%95%E0%A4%A8%E0%A5%8D%E0%A4%B8%E0%A4%B0%E0%A5%8D%E0%A4%9F-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AF%E0%A5%8D-%E0%A4%9C%E0%A5%81%E0%A4%87%E0%A4%97%E0%A5%81
हलिमय् दकले तःधिकःम्ह भिन्द्यःया महिमा न्ह्यब्वयातःगु म्युजिक भिडियो ‘मह’पाखें पितब्वज्या,"यलया ऐतिहासिक शहर सुनागुथिया बालकुमारी ख्यलय् संसारय् हे दकले तःधिकःम्ह भिन्द्यः कथं थापना जूम्ह भिन्द्यःयात कया सुनागुथिया हे नांजाःम्ह संगीतकःमि रुपेश डंगोलं च्वयादीगु व लसय् हनादीगु म्ये ‘दर्शन याः वनेनु पासा’ बोलया म्येया म्युजिक भिडियोया छगू तःजिगु ज्याझ्वःया दथुइ प्रिमियर जूगु दु । सुनागुथिया दकले थकालिम्ह ९८ दँ दुम्ह धनमाया महर्जनया समुपस्थितिइ जूगु उगु म्येया प्रिमियर शोया उलेज्या ज्याझ्वलय् नांजाःपिं लोकंह्वाःपिं कलाकार ख्यालिजुजु मदनकृष्ण श्रेष्ठ व हरिवंश आचार्य (मह जोडी) मूपाहाँ कथं झायादीगु खःसा वय्कपिन्सं हे म्युजिक भिडियोया पितब्वज्या यानादीगु खः । लाजु परिवार व सुनागुथि समाज परिवारया ग्वसालय् शनिवाः येँया दरबारमार्गय् च्वंगु किंग्स लाउण्जय् जुउगु म्येया प्रिमियर  सुनागुथि समाज परिवारया नायः विनोद डंगोलं उगु भिंद्यः थापना गुकथं जुल धकाः कनादीगु खः ।  अथेहेतुं बरिष्ठ सिने पत्रकार विजयरत्न असंबरें म्येया म्युजिक भिडियो यात कया समीक्षात्मक टिप्पणी यानादीगु खःसा म्युजिक भिडियो निर्देशन यानाबलेया अनुभव सुरेन्द्र तुलाधरं कनादीगु खः । प्रिमियर जुउगु म्येय् मदनकृष्ण श्रेष्ठ व हरिवंश आचार्यया नापनापं भिम तुलाधर, बबिन प्रधान, जेम्स प्रधान, प्रवेशमान शाक्य, ज्योति घिमिरे, भुपेन्द्र बज्राचार्य, बुद्ध सायमि, नील शाक्य, यमन श्रेष्ठ, विजय गुरुङं, सचिन रौनियार, रुपेश डंगोल व लसता जोशीथेंजापिं लोकंह्वाःपिं झिंखुम्ह म्येहालामिपिन्सं सः बियातःगु दु । भिन्द्यःया म्येया महिमायात कया मूपाहाँ मह जोडी अले थ्व म्येया सर्जक रुपेश डंगोलपिन्सं नुगःखँ तयेगु झ्वलय् यलया सुनागुथि लागाया विकास व यलयात हे सांस्कृतिकलिसें धार्मिक व पर्यटकीय थाय्या रुपं म्हसीकेत लिसें समग्र देशया हे गरिमा व गौरवयात हलिंन्यंकं म्हसिकेत ग्वाहालि यायेगु आज्जु ज्वना पलिस्था याःगु छगः ल्वहँतय् कियातःगु सम्भवतः हलिंन्यंकंया हे दकले तःधिकःम्ह शक्ति व निष्ठाया प्रतिक व व्यापारिक शुभलाभया आराध्यदेव सुनागुथिया बालकुमारी ख्यलय् पलिस्था यानातःम्ह भिंद्यः अर्थात् भिमसेनया महिमाबारे कनादीगु खः ।","नेवा: अनलाइन न्युज – ललेन्द्र शाक्य | २०७९ फाल्गुण २८, आइतबार १०:३४:१०  ",https://www.newaonlinenews.com//%E0%A4%B9%E0%A4%B2%E0%A4%BF%E0%A4%AE%E0%A4%AF%E0%A5%8D-%E0%A4%A6%E0%A4%95%E0%A4%B2%E0%A5%87-%E0%A4%A4%E0%A4%83%E0%A4%A7%E0%A4%BF%E0%A4%95%E0%A4%83%E0%A4%AE%E0%A5%8D%E0%A4%B9-%E0%A4%AD%E0%A4%BF%E0%A4%A8%E0%A5%8D%E0%A4%A6%E0%A5%8D%E0%A4%AF%E0%A4%83%E0%A4%AF%E0%A4%BE-%E0%A4%AE%E0%A4%B9%E0%A4%BF%E0%A4%AE%E0%A4%BE-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%AC%E0%A5%8D%E0%A4%B5%E0%A4%AF%E0%A4%BE%E0%A4%A4%E0%A4%83%E0%A4%97%E0%A5%81-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E2%80%98%E0%A4%AE%E0%A4%B9%E2%80%99%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%AA%E0%A4%BF%E0%A4%A4%E0%A4%AC%E0%A5%8D%E0%A4%B5%E0%A4%9C%E0%A5%8D%E0%A4%AF%E0%A4%BE
‘सालूगु गाचा सालेमेते’ पुचःयात किपूया माःक्वाःचा गार्डेनय् तःजिक हनेज्या,"किपू नगरपालिका २ वडा द्यःध्वाखा त्वालय् च्वंगु माःक्वाःचा गार्डेनं किपू नगरपालिकालिसे जानाः अतिकं लोकंह्वाःगु म्ये ‘सालूगु गाचा सालेमते’ पुचःयात तःजिक हनेज्या याःगु दु । खोनाया कुतुपुखू भजन खलःपाखें दयेकूगु ‘सालूगु गाचा सालेमेते’ पुचःयात पुस ९ गते शनिवाः उकथं हनेज्या याःगु खः ।  किपू नगरपालिका १० वडा चिथु इछेँ त्वालय् च्वंगु कीर्तिपुर वाचनालय, इछेँ त्वाः ल्यायम्ह पुचः इछेँ त्वाः मिसा पुचः व इछेँ त्वाः म्ह्याय् मचा पुचःपाखें सिन्हः तिका व क्वखा क्वखायेकाः खोनाया कुतुपुखू भजन खलः ‘सालूगु गाचा सालेमेते’ पुचःयात लसकुस याःगु खःसा लसकुस लिपा सनस्टार क्लब धिमे खलः, थांबहाः धिमे खलःलिसें सम्पदा पदयात्रा कथं किपूया थीथी लागा चाःहिलाः माःक्वाःचा गार्डेनय् थ्यंकाः हना ज्याझ्वः जूगु खः ।  उगु हना ज्याझ्वलय् माःक्वाःचा गार्डेनया नायः मिमकुमार महर्जनं सभापतिया आसन ग्रहण यानादीगु खःसा द्यःध्वाखा २ वडाया पुलांम्ह वडा नायः रमेशमान डंगोलं लसकुस न्वचू बियादीगु खः ।  ज्याझ्वलय् बागमती प्रदेश १० नम्बर ‘क’या प्रदेशसभा दुजः पुकार महर्जन मूपाहाँ कथं झाःगु खःसा विशेष पाहाँ कथं किपू नगरपालिकाया उपप्र्रमुख शुभलक्ष्मी शाक्य सुनिता व किपू नगरपालिकाया पुलांम्ह नगर प्रमुख रमेश महर्जन झाःगु खः । अथेहे, पाहाँ कथं किपू नगरपालिका १० वडाया वडा नायः नरेश महर्जन, २ वडाया वडा दुजः शर्मिला श्रेष्ठ, १ वडाया पुलांम्ह वडा नायः हर्ष महर्जन, १ वडाया हे वर्तमान वडा नायः हिरालाल महर्जनलिसें थीथी व्यक्तित्वपिं पाहाँ कथं झायादीगु खःसा संसार क्रियसन्सया म्यानेजिङ डिरेक्टर स्वतन्त्र संसार महर्जन, नेपालभाषा संकिपाया नकिं आराध्यालक्ष्मी खड्गी नं पाहाँ कथं दबुली उपस्थित जुयादीगु खः ।  ज्याझ्वलय् माःक्वाःचा गार्डेनपाखें हनापौ व मतिनाया चिं लःल्हानाः खोनाया कुतुपुखू भजन खलःया ‘सालूगु गाचा सालेमते’ पुचःया सकल कलाकःमि व संगीतकःमिपिन्त हनेगु ज्या जूगु खः ।  अथेहे, ज्याझ्वलय् बरिष्ठ संगीतसाधक रत्न बेहोसी बज्राचार्य, बरिष्ठ संगीत साधक रामकृष्ण दुवाः, लोककवि राजभाई जकःमि, संगीतसाधक ज्ञानेश्वर निभाः, संगीतसाधक गुज्ये मालाकार, संगीतसाधक सुरेन्द्र श्रेष्ठ, सरफाई अभियन्ता राजमान मानव व सुशीला महर्जन, संगीतसाधक नील शाक्य व न्हू प्रतिभा म्येहालामि एरोन महर्जनपिन्त नं हनेगु ज्याझ्वः जूगु खः । ज्याझ्वलय् मूपाहाँ बागमती प्रदेशसभा दुजः पुकार महर्जन, किपू नगरपालिकाया उपप्रमुख शुभलक्ष्मी शाक्य सुनिता, किपू नगरपालिकाया पुलांम्ह नगर प्रमुख रमेश महर्जनपिन्सं ‘सालूगु गाचा सालेमते’ म्येयात कयाः थःथःगु नुगःखँ तयादीगु खः ।  अथेहे, ज्याझ्वलय् लोककवि राजभाई जकःमिं ‘सालूगु गाचा सालेमते’ म्येयात कयाः चिनाखँ न्यंकादीगु खः । ","नेवा: अनलाइन न्युज – ललेन्द्र शाक्य | २०७९ पौष १०, आइतबार १५:११:०९  ",https://www.newaonlinenews.com//%E2%80%98%E0%A4%B8%E0%A4%BE%E0%A4%B2%E0%A5%82%E0%A4%97%E0%A5%81-%E0%A4%97%E0%A4%BE%E0%A4%9A%E0%A4%BE-%E0%A4%B8%E0%A4%BE%E0%A4%B2%E0%A5%87%E0%A4%AE%E0%A5%87%E0%A4%A4%E0%A5%87%E2%80%99-%E0%A4%AA%E0%A5%81%E0%A4%9A%E0%A4%83%E0%A4%AF%E0%A4%BE%E0%A4%A4-%E0%A4%95%E0%A4%BF%E0%A4%AA%E0%A5%82%E0%A4%AF%E0%A4%BE-%E0%A4%AE%E0%A4%BE%E0%A4%83%E0%A4%95%E0%A5%8D%E0%A4%B5%E0%A4%BE%E0%A4%83%E0%A4%9A%E0%A4%BE-%E0%A4%97%E0%A4%BE%E0%A4%B0%E0%A5%8D%E0%A4%A1%E0%A5%87%E0%A4%A8%E0%A4%AF%E0%A5%8D-%E0%A4%A4%E0%A4%83%E0%A4%9C%E0%A4%BF%E0%A4%95-%E0%A4%B9%E0%A4%A8%E0%A5%87%E0%A4%9C%E0%A5%8D%E0%A4%AF%E0%A4%BE
बरिष्ठ सिने पत्रकार विजयरत्न असंबरेयात कला पत्रकारिता रजत सम्मान,"नेपाःया कला , संगीत व संकिपा ख्यःया न्ह्यलुवाः बरिष्ठ सिने पत्रकार विजयरत्न तुलाधर असंबरेयात सगरमाथा कला पत्रकारिता रजत सम्मान देछाःगु दु । सहारा एप व अर्थ नेपालया मंकाः ग्वसालय् प्यक्वःगु सगरमाथा म्युजिक अवार्ड २०७९ सिरपाः ज्याझ्वः कथं जुउगु उगु ज्याझ्वलय् तोखा नगरपालिकाया मेयर प्रकाश अधिकारी मूपाहाँ कथं झायादीगु खः ।  उगु ज्याझ्वलय् बरिष्ठ सिने पत्रकार असंबरेयात मूपाहाँ अधिकारी लगायत सिरपाः ग्वसाःखलःया नायः पुरुषोत्तम बस्नेत, सिरपाः ज्याझ्वःया कजि मनोज थापा, विशिष्ट अभिनेत्री भुवन थापां खादा क्वखायेका हनापौ व नगद सिरपाः लःल्हाःगु खः । उगु ज्याझ्वलय् वरिष्ठ म्येच्वमि श्रीपुरुष ढकालयात सगरमाथा कला लाइफटाइम एचिभमेंट अवार्डं छायेपिउगु खःसा संकिपा व कला पत्रकारिता ख्यलय् ल्हाः न्ह्याकाः वयाच्वनादीपिं कृष्ण भट्टरार्इ व नेमिश गौतमयात सगरमाथा कला पत्रकारिता सम्मान देछाःगु खः ।","नेवा: अनलाइन न्युज – ललेन्द्र शाक्य | २०७९ पौष १५, शुक्रबार ११:२२:५३  ",https://www.newaonlinenews.com//%E0%A4%AC%E0%A4%B0%E0%A4%BF%E0%A4%B7%E0%A5%8D%E0%A4%A0-%E0%A4%B8%E0%A4%BF%E0%A4%A8%E0%A5%87-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%B5%E0%A4%BF%E0%A4%9C%E0%A4%AF%E0%A4%B0%E0%A4%A4%E0%A5%8D%E0%A4%A8-%E0%A4%85%E0%A4%B8%E0%A4%82%E0%A4%AC%E0%A4%B0%E0%A5%87%E0%A4%AF%E0%A4%BE%E0%A4%A4-%E0%A4%95%E0%A4%B2%E0%A4%BE-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0%E0%A4%BF%E0%A4%A4%E0%A4%BE-%E0%A4%B0%E0%A4%9C%E0%A4%A4-%E0%A4%B8%E0%A4%AE%E0%A5%8D%E0%A4%AE%E0%A4%BE%E0%A4%A8
"बहनी ११ ता ईलिपा संकिपा क्यनेत हलयात अनुमति, प्यन्हु न्ह्यः सेन्सर सिफारिस कायेमालीगु","चलचित्र विकास बोर्डं छवाः न्ह्यः हे संकिपा सेन्सरयात सिफारिस कायेमाःगु नियमयात हिलाबुुला याःगु दु ।  सोमवाःया बोर्ड बैठकं संकिपा पिदनीगु प्यन्हु न्ह्यः हे सिफारिस कायेमाःगु निर्णय याःगु खः । प्रदर्शक संस्था चलचित्र संघ चरणबद्ध आन्दोलनया ज्याझ्वः घोषणा यासें विरोधय् क्वाहाँ वयाच्वंगु इलय् भुवन केसीया नायःसुइ च्वंगु बोर्ड बैठकं सेन्सरया नियमय् छ्वासुकेगु निर्णय याःगु खः । थ्वहे दथुइ, बहनी ११ ता ईलिपा संकिपा क्यनेत चाहेजूगु हल संचालकं शान्ति सुरक्षाया माःगु व्यवस्था यानाः क्यनेफइगु निर्णय नं बोर्डं याःगु दु । उगु इलय् संकिपा क्यनेमाःसा बोर्डयात जानकारी बिइज्यूगु निर्णय जूगु दु यसैबीच, राती ११ बजेपछि फिल्म प्रदर्शन गर्न चाहने हल संचालकले शान्ति सुरक्षाको आवश्यक व्यवस्था गरेर प्रदर्शन गर्न सक्ने निर्णय पनि बोर्डले गरेको छ । सार्वजनिक जूगु विज्ञप्तिइ धयातःगु दु, ‘उगुु इलय् संकिपा क्यनेमाःसा बोर्डयात जानकारी ब्यूसा गाःगु निर्णय जूगु दु ।’ थ्वसिबें न्ह्यः बहनी ११ ता ईतक क्वचाइगु कथं संकिपा क्यनेमाःगु व वधुंकाः क्यनेमाःसा सम्बन्धित जिल्ला प्रशासन ज्याकुथिया स्वीकृति कयाः बोर्डयात तकं जानकारी बिइमाःगु प्रावधान दूगु खः । संकिपा क्षेत्रया समस्याया समाधानया सम्बद्ध निकायलिसे वार्ता, सहलह व अन्तरक्रियाया नितिं चलचित्र विकास बोर्ड तत्पर जूगु तकं नायः भुवन केसीं धाःगु दु । ","नेवा: अनलाइन न्युज – ललेन्द्र शाक्य | २०७९ पौष १२, मंगलबार ११:४६:२४  ",https://www.newaonlinenews.com//%E0%A4%AC%E0%A4%B9%E0%A4%A8%E0%A5%80-%E0%A5%A7%E0%A5%A7-%E0%A4%A4%E0%A4%BE-%E0%A4%88%E0%A4%B2%E0%A4%BF%E0%A4%AA%E0%A4%BE-%E0%A4%B8%E0%A4%82%E0%A4%95%E0%A4%BF%E0%A4%AA%E0%A4%BE-%E0%A4%95%E0%A5%8D%E0%A4%AF%E0%A4%A8%E0%A5%87%E0%A4%A4-%E0%A4%B9%E0%A4%B2%E0%A4%AF%E0%A4%BE%E0%A4%A4-%E0%A4%85%E0%A4%A8%E0%A5%81%E0%A4%AE%E0%A4%A4%E0%A4%BF-%E0%A4%AA%E0%A5%8D%E0%A4%AF%E0%A4%A8%E0%A5%8D%E0%A4%B9%E0%A5%81-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%83-%E0%A4%B8%E0%A5%87%E0%A4%A8%E0%A5%8D%E0%A4%B8%E0%A4%B0-%E0%A4%B8%E0%A4%BF%E0%A4%AB%E0%A4%BE%E0%A4%B0%E0%A4%BF%E0%A4%B8-%E0%A4%95%E0%A4%BE%E0%A4%AF%E0%A5%87%E0%A4%AE%E0%A4%BE%E0%A4%B2%E0%A5%80%E0%A4%97%E0%A5%81
नेपालभाषा स्टार म्यूजिक भिडियो अवार्डया टप टेनय् लाःपिन्त दसिपौ लःल्हात,"नेपालभाषा संकिपा व संगीतख्यःया दकले तधंगु सिरपा धका  दावी यानातःगु नेपालभाषा स्टार म्यूजिक भिडियो अवार्डया निक्वःगु संस्करणया सिरपाया धेंधेंबल्ला मनोनयनय् टप टेनय् लानाच्वंपिंनिगु नां थीथी सामाजिक सन्जालय् पिहाँ वये धुंकुगु खःसा   शनिबार किर्तिपुर सिनेप्लेक्सय् टप टेनय् लाना च्वंपिन्त दसिपौ इनेज्या जुउगु दु । उगु ज्याझ्वलय् किपू नगरपालिकाया पूर्व मेयर रमेश महर्जन,  यल महानगरपालिका वडा २१ या वडा अध्यक्ष रविन्द्र महर्जन , नांजाम्ह साहित्यकार व संकिपामि प्रकाश सायमि , आदिबासी संकिपाख्यःया न्हांपाम्ह हिरो जय श्रेष्ठ , नेवाः संकिपाख्यःया न्हापांम्ह पत्रकार विजयरत्न असंबरे लगायतं विशेष पाहाँ कथं ब्वति कयादीगु खः । संकिपा व संगीतख्यलय् दिपा मदिक्क न्हून्हूगु सवाः या ज्या याना वया च्वंगु  संसार्स क्रिएसनया ग्वसालय् जुइगु  निक्वःगु नेपालभाषा स्टार म्यूजिक भिडियो अवार्डया मू ज्याझ्वः आः वइगु माघ २९ गते नेपाल प्रज्ञा प्रतिष्ठानया हलय् जुइगु खँ क्रियटिभ डाईरेक्टर स्वतन्त्रसंसार महर्जनं कनादिल ।   नेपालभाषा स्टार म्यूजिक भिडियो सवार्डया न्हापांगु संस्करणय् मूक्कं नीच्यागु विधाय् अवार्ड लःल्हागु खःसा थुगुसिइ स्वीनिगु विधाय् सिरपा बिइगु जुउगु दु । थुगुसिइ अवार्डया निंतिं प्रत्येक विधाय् टप टेन धका झिम्ह झिम्हसिया नां पिकागु दुसाः धार्मिक व देशभक्ति म्येया विधाय् झिंन्याम्हेसिया नां नोमिनेसनय् तयातःगु दु । संगीतया निगु बिस्कं धारयात छगू हे विधाय्  न्ह्यंकेमागुलिं थथे १५ म्हेसिया नां पितहये माल धका संसार्स क्रिएसनया क्रियटिभ डाइरेक्टर स्वतन्त्रसंसार महर्जनं कनादिल । अवार्डया न्हापांगु संस्करणय् थेंहे निुगुगु संस्करणय् न संसार सप्तरंगी कला सम्मानयात निरन्तरता बिइगु जुउगु दुसाः थुगुसिइ स्वतन्त्रसंसार महर्जनया अबुजु दबूप्याखंया ई या नांजाम्ह प्याखंम्वः तेज बहादुर महर्जनया नाट्य व कला क्षेत्रय् दुउगु योगदानयात लुमंका संसार तेज स्मारक कला सम्मान नं लःल्हाइगु जुउगु दु । थुगुसिइ संसार तेज स्मारक कला सम्मानपाखें कला क्षेत्रय् च्वसा न्ह्याका च्वनादीम्ह  वरिष्ठ पत्रकार श्याम स्मृत, वरिष्ठ निर्देशक पवन जोशी, वरिष्ठ तबला बादक व संगीतकार मनराजा नकःमि , नेवाः सन्चार संस्था लहना या नापनापं लोकंह्वाम्ह म्येहालामि निशा देसार यात हनिगु जुउगु दु । अथेंहे  सप्तरंगी कला सम्मानपाखे थुगुसिइ वरिष्ठ संगीतकःमि रत्न बेहोशी, वरिष्ठ कलाकारपिं नगीना जोशी, व सुशील राजोपाध्याय, म्येहालामि भाषाह्यःमि पवित्र कसाः, संगीतकारपिं गोविन्द ह्यूमत, जुगल डंगोल व संकिपा निर्देशक रामकृष्ण खड्गीयात हनिगु जुउगु दु ।","नेवा: अनलाइन न्युज – निश्चल | २०७९ पौष १८, सोमबार ०९:३७:२४  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%B8%E0%A5%8D%E0%A4%9F%E0%A4%BE%E0%A4%B0-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%9F%E0%A4%AA-%E0%A4%9F%E0%A5%87%E0%A4%A8%E0%A4%AF%E0%A5%8D-%E0%A4%B2%E0%A4%BE%E0%A4%83%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%A6%E0%A4%B8%E0%A4%BF%E0%A4%AA%E0%A5%8C-%E0%A4%B2%E0%A4%83%E0%A4%B2%E0%A5%8D%E0%A4%B9%E0%A4%BE%E0%A4%A4
केबिएस लुभुया नीन्हयेगूगु म्युजिक भिडियो पवन जोशीया निर्देशनय् पिहाँ वइगु,"यलया यइपुगु शहर लुभुया संकिपा अभियन्ता केबिएस लुभुया कुतलय् निर्भान मिडियापाखें निर्माण जूगु नीन्हयेगूगु म्युजिक भिडियो ‘जाया वःगु जोवन..’ आः आकनं हे पिहाँ वइगु जूगु दु । नेपाः देय्या संकिपा व नाट्यकला ख्यःया न्ह्यलुवाः पवन जोशीया निर्देशनय् पिहाँ वइगु थ्व म्येया शुटिंग वंगु शनिवाः थसि व  लुभुया यइपुसे यइपुसेच्वंगु थासय् क्वचायेकुगु दु । म्युजिक भिडियो व संकिपा ख्यलय् आपालं न्हून्हूपिं कलाकारपिन्त अभिनय यायेगु ह्वता बिया वयकःपिन्त कला ख्यलय् पलाः न्ह्याकेत तिबः बिया वया च्वनादीम्ह न्ह्यलुवाः कलाकःमि पवन जोशीं थ्व म्येया म्युजिक भिडियो दुने सनी महर्जन, सुप्रभा गाइजुयात मू भुमिका बिया थ्व ख्यलय् दुतहयेगु कुतः यानादीगु दुसा वयकःपिं निम्ह कलाकारया नापनापं कन्चन महर्जन, रुबिना महर्जन, राज्यलक्ष्मी शाक्य व राजेश शाक्यपिनिगु नं अभिनय स्वयेदइगु जुउगु दु । नांजाःम्ह कला ख्यःया न्ह्यलुवाः पवन जोशीं हे च्वयादीगु थ्व म्येयात अनिल तुलाधरं लसय् हनादीगु खः । थ्व म्युजिक भिडियोया किपालुमि व छ्याय्फ्वाय् कःमि शैलेश श्रेष्ठ लुभु खः । थुके समाःया ज्या उमिशा पाण्डें यानादीगु दुसा निर्माण नियन्त्रणया ज्या केबिएस लुभुं यानादीगु खः । ","नेवा: अनलाइन न्युज – विजयरत्न | २०७९ पौष ६, बुधबार ११:१९:२७  ",https://www.newaonlinenews.com//%E0%A4%95%E0%A5%87%E0%A4%AC%E0%A4%BF%E0%A4%8F%E0%A4%B8-%E0%A4%B2%E0%A5%81%E0%A4%AD%E0%A5%81%E0%A4%AF%E0%A4%BE-%E0%A4%A8%E0%A5%80%E0%A4%A8%E0%A5%8D%E0%A4%B9%E0%A4%AF%E0%A5%87%E0%A4%97%E0%A5%82%E0%A4%97%E0%A5%81-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%AA%E0%A4%B5%E0%A4%A8-%E0%A4%9C%E0%A5%8B%E0%A4%B6%E0%A5%80%E0%A4%AF%E0%A4%BE-%E0%A4%A8%E0%A4%BF%E0%A4%B0%E0%A5%8D%E0%A4%A6%E0%A5%87%E0%A4%B6%E0%A4%A8%E0%A4%AF%E0%A5%8D-%E0%A4%AA%E0%A4%BF%E0%A4%B9%E0%A4%BE%E0%A4%81-%E0%A4%B5%E0%A4%87%E0%A4%97%E0%A5%81
स्वतन्त्र संसार महर्जनं  कलाकःमि या निंतिं कल्याणकारी ज्या यायेगु घोषणा,"संकिपा , कला व मनोरन्जन ख्यलय् सकृय रुपं पलाः न्ह्याका वया च्वंम्ह  कलाकःमि स्वतन्त्र संसार महर्जनं थःगु कुतलय् नेपालभाषाया कलाकारिता ख्यलय् ज्या याना वया च्वंपिं कलाकःमि पिनिगु निंति कल्याणकारी ज्या यायेगु आज्जु ज्वना  संसार फाउन्डेसन नेपाल निस्वनादीगु दुसाः थुकिया आधिकारिक   घोषणा संसार क्रियशन नेपाल खोकनापाखें तःजिक ग्वसाः ग्वगु निक्वःगु नेपालभाषा स्टार म्युजिक भिडियो अवार्ड  ज्याझ्वलय् यागु खः ।  संसार ग्रुपया संस्थापक एवम् क्रियटिभ डाइक्टर स्वतन्त्र संसार महर्जनं छुं ई न्ह्यः  कोरियन विद्यार्थी तयसं तयार याःगु डकुमेण्ट्री निर्माणया झ्वलय् उके थःपिं सहभागी जूगु बापट वःगु  पारिश्रमिक दाँ  ४ १२५० डलर मध्ये  नेपाली रु। १,११,१११र( तका दाँ संस्था संचालन यायेत फ्यानागु खँ कना दिल । ","नेवा: अनलाइन न्युज | २०७९ फाल्गुण ४, बिहिबार १०:३९:२३  ",https://www.newaonlinenews.com//%E0%A4%B8%E0%A5%8D%E0%A4%B5%E0%A4%A4%E0%A4%A8%E0%A5%8D%E0%A4%A4%E0%A5%8D%E0%A4%B0-%E0%A4%B8%E0%A4%82%E0%A4%B8%E0%A4%BE%E0%A4%B0-%E0%A4%AE%E0%A4%B9%E0%A4%B0%E0%A5%8D%E0%A4%9C%E0%A4%A8%E0%A4%82-%E0%A4%95%E0%A4%B2%E0%A4%BE%E0%A4%95%E0%A4%83%E0%A4%AE%E0%A4%BF-%E0%A4%AF%E0%A4%BE-%E0%A4%A8%E0%A4%BF%E0%A4%82%E0%A4%A4%E0%A4%BF%E0%A4%82-%E0%A4%95%E0%A4%B2%E0%A5%8D%E0%A4%AF%E0%A4%BE%E0%A4%A3%E0%A4%95%E0%A4%BE%E0%A4%B0%E0%A5%80-%E0%A4%9C%E0%A5%8D%E0%A4%AF%E0%A4%BE-%E0%A4%AF%E0%A4%BE%E0%A4%AF%E0%A5%87%E0%A4%97%E0%A5%81-%E0%A4%98%E0%A5%8B%E0%A4%B7%E0%A4%A3%E0%A4%BE
थौं आइतवाःनिसें नेपाल मानवअधिकार अन्तर्राष्ट्रिय संकिपा नखः ,"सामाजिक न्याय व मानवअधिकारयात प्रश्रय यायेगु आज्जुं नेपाल मानवअधिकार अन्तर्राष्ट्रिय संकिपा नखःया झिक्वःगु संस्करण थौं आइतवाःनिसें न्ह्याःगु दु । मानवअधिकार संकिपा केन्द्रया ग्वसालय् येँया नेपाल पर्यटन बोर्डया हलय् जुइगु उगु संकिपा नखः थ्वहे पुस ६ गतेतक न्ह्याइगु जूगु दु । ‘जलवायु हिउपाः व पर्यावरण न्याय’ नारालिसें ग्वसाः ग्वःगु उगु संकिपा नखःया उलेज्या ज्याझ्वलय् शान्ता नेपालीं निर्देशन यानादीगु वृत्तचित्र ‘क्लाइमिङ ट्याम्प्रेचर्स, टप अफ द वर्ल्ड’ व समापन समारोहस दीपक रौनियारं निर्देशन यानादीगु ‘फोर नाइट्स’ क्यनीगु ज्याझ्वः तयातःगु दु । हलिंन्यंकंपाखें खुल्ला आवेदनपाखें मुंकूगु नेपाःलिसें २५ देसया ६४ गू संकिपा, वृत्तचित्र लिसेलिसें संकिपा नखतय् क्यनीगु जूगु दु । नेपालं निर्देशक अभिनाश विक्रम शाह, भारतपाखें च्वमि व निर्देशक अनिर्वाण भट्टाचार्य, कोरियापाखें मानवअधिकार अभियन्ता व संकिपा नखः निर्देशक सु-ली दिलबर व इजरायलपाखें च्वमि व निर्देशक ओश्रा स्वार्ज रेम जुरीया रुपं च्वंगु दु । संकिपा नखनय् क्यनीगु उत्कृष्ट संकिपायात नगदलिसें अवार्ड लःल्हाइगु जूगु दु । उत्कृष्ट नेपाली मिसा निर्देशकयात अवार्ड लःल्हायेगु ग्वसाः खलकं जानकारी ब्यूगु दु । संकिपा नखःया निर्देशक पाण्डब खत्रीया कथं विदेशी संकिपा गुकथं निर्माण जुयाच्वंगु दु, बाखं गुकथं ल्यज्या यानातःगु दु, बाखं वाचन यायेगु शैली, पात्र चयन, पात्रया अभिनय लिसेंया खँ सयेके सिइके खनीगु जूगु दु । ","नेवा: अनलाइन न्युज – ललेन्द्र शाक्य | २०७९ पौष ३, आइतबार १४:४५:०१  ",https://www.newaonlinenews.com//%E0%A4%A5%E0%A5%8C%E0%A4%82-%E0%A4%86%E0%A4%87%E0%A4%A4%E0%A4%B5%E0%A4%BE%E0%A4%83%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%A8%E0%A5%87%E0%A4%AA%E0%A4%BE%E0%A4%B2-%E0%A4%AE%E0%A4%BE%E0%A4%A8%E0%A4%B5%E0%A4%85%E0%A4%A7%E0%A4%BF%E0%A4%95%E0%A4%BE%E0%A4%B0-%E0%A4%85%E0%A4%A8%E0%A5%8D%E0%A4%A4%E0%A4%B0%E0%A5%8D%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%B8%E0%A4%82%E0%A4%95%E0%A4%BF%E0%A4%AA%E0%A4%BE-%E0%A4%A8%E0%A4%96%E0%A4%83
‘मुखू ब्यंगु कविताया सवाः’ शनिवाः न्हिनसिया १ः३० इलय् किपुली,नेपालभाषा एकेदेमि किपूया साहित्य कवःया ग्वसालय् कवयित्री मयजुपिनिगु साहित्यिक ज्याझ्वः ‘मुखू ब्यंगु कविताया सवाः’ ज्याझ्वः जुइगु जूगु दु । किपूया २ वडा द्यःध्वाखा त्वालय् च्वंगु नेपालभाषा एकेदेमिया हलय् ने.सं. ११४३  सिल्लागा त्रयोदसी सिलाचःह्रे (फागुन ६ गते) शनिवाः न्हिनसिया १ः३० इलय् उगु ‘मुखू ब्यंगु कविताया सवाः’ ज्याझ्वः जुइगु जानकारी ग्वसाः खलः साहित्य कवःया कजि त्रिरत्न शाक्यं जानकारी बियादीगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण ५, शुक्रबार ११:४५:०८  ",https://www.newaonlinenews.com//%E2%80%98%E0%A4%AE%E0%A5%81%E0%A4%96%E0%A5%82-%E0%A4%AC%E0%A5%8D%E0%A4%AF%E0%A4%82%E0%A4%97%E0%A5%81-%E0%A4%95%E0%A4%B5%E0%A4%BF%E0%A4%A4%E0%A4%BE%E0%A4%AF%E0%A4%BE-%E0%A4%B8%E0%A4%B5%E0%A4%BE%E0%A4%83%E2%80%99-%E0%A4%B6%E0%A4%A8%E0%A4%BF%E0%A4%B5%E0%A4%BE%E0%A4%83-%E0%A4%A8%E0%A5%8D%E0%A4%B9%E0%A4%BF%E0%A4%A8%E0%A4%B8%E0%A4%BF%E0%A4%AF%E0%A4%BE-%E0%A5%A7%E0%A4%83%E0%A5%A9%E0%A5%A6-%E0%A4%87%E0%A4%B2%E0%A4%AF%E0%A5%8D-%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80
हलिउड नकिं रक्वेल वेल्च मन्त,हलिउड नकिं (अभिनेत्री) रक्वेल वेल्च मन्त । ८२ दँया रक्वेल स्थानीय ई कथं बुधवाः सुथय् मदुगु वया म्यानेजरं जानकारी ब्यूगु दु । रक्वेल वेल्चयात हलिउडय् एक्सन हिरोइनया नितिं मार्ग प्रशस्त याःम्ह श्रेय तकं बियातःगु दु । सन् १९६० स अभिनय करिअर न्ह्याकूम्ह रक्वेलयात ‘वान मिलियन ईअर्स बीसी’इ याःगु अभिनयया हुनिं ‘अन्तर्राष्ट्रिय सेक्स सिम्बोल’ तकं धकाः नं धायेगु याः । रक्वेलं सन् १९७४ स संकिपा ‘द थ्री मस्केटियर्स’पाखें प्रतिष्ठित गोल्डेन ग्लोब अवार्ड तकं त्याकूगु खः । सन् १९४० स अमेरिकाया क्यालिफोर्नियाय् जन्म जूम्ह रक्वेलं ५० दँया संकिपा करिअरय् ३० गू संकिपा व ५० गू टेलिभिजनय् अभिनय याःगु दु । वं ल्यासेबलय् स्वंगू सौन्दर्य कासा त्याकूगु खःसा लिपा स्थानीय मौसम पूर्वानुकर्ताया रुपं तकं ज्या याःगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार १६:२१:०९  ",https://www.newaonlinenews.com//%E0%A4%B9%E0%A4%B2%E0%A4%BF%E0%A4%89%E0%A4%A1-%E0%A4%A8%E0%A4%95%E0%A4%BF%E0%A4%82-%E0%A4%B0%E0%A4%95%E0%A5%8D%E0%A4%B5%E0%A5%87%E0%A4%B2-%E0%A4%B5%E0%A5%87%E0%A4%B2%E0%A5%8D%E0%A4%9A-%E0%A4%AE%E0%A4%A8%E0%A5%8D%E0%A4%A4
मछालेगु बानी गनं वल रे’ उलेज्या ज्याझ्वलय् ‘नेवाः सुपरस्टार’ ज्याझ्वःया तिथि घोषणा याइगु,"नेपालभाषा संकिपा ख्यलय् हे न्हूकथंया सिरपाः कथं बय् बय् जुयाच्वंगु नेवाः सुपरस्टार ज्याझ्वः याकनं हे जुइगु जूगु दु ।  नेवाः सुपरस्टार ज्याझ्वःया कजि लिसें नांजाःम्ह कलाकार निर्देशक सुरेन्द्र तुलाधरं उगु ज्याझ्वः वइगु बैशाखया लिपांगु वालय् यायेगु जानकारी बियादीगु दु ।  तुलाधरं बियादीगु जानकारी कथं उगु ज्याझ्वः यायेगु नितिं थ्वयां न्ह्यः कलाकार मुना लिसें माःकथंया तयारी क्वचायेधुंकूगु खःसां नं थीथी हुनिं ज्याझ्वःया तिथि घोषणा यायेमफयाच्वंगु खँ कनादिसें वइगु बैशाखया लिपांगु वालय् नेवाः सुपरस्टार ज्याझ्वः यायेगु जानकारी बियादीगु दु । अथेहे, नेवाः सुपरस्टार ज्याझ्वःया परिकल्पना यानादीम्ह थौंकन्हय् जापानय्् च्वनाच्वनादीम्ह सुनिलकुमार शाक्यं नं उगु ज्याझ्वः यायेगु नितिं कजि तुलाधरलिसें थीथी व्यक्तिनाप सामाजिक संजालपाखें मुँज्या च्वनाः वइगु बैशाखया लिपांगु वालय् यायेगु तिथि क्वःज्यूगु जानकारी बियादीगु दु । थीथी नेवाः संस्था दयेकाः ज्या यानाच्वनादीम्ह भाजु शाक्यं नेवाः सुपरस्टार ज्याझ्वःया तिथि घोषणा थ्वहे वइगु मार्च १८ तारिख (चैत्र ४ गते) शनिवाः येँया सीटीसी मलया हलय् अतिकं हनेबहःम्ह नेवाः न्ह्यलुवाः साहित्यकार लिसें बाखं व म्येच्वमि प्रा. सुवर्ण शाक्यं आपालं दँ न्ह्यः च्वयादीगु ‘मछालेगु बानी गनं वल रे...’ बोलया म्येया म्यूजिक भिडियो व न्हूकथंया म्ये सार्वजनिकीकरण यायेगु ज्याझ्वलय् नेवाः सुपरस्टार ज्याझ्वःया तिथि घोषणा यायेगु जानकारी नं बियादीगु दु ।   उगु म्येया म्यूजिक भिडियो व न्हूकथंया म्ये निर्माण मोतीहर्ष फाउण्डेसनपाखें यायेत्यंगु खःसा उगु फाउण्डेसनया नायः सुनिलकुमार शाक्यया खः । सार्वजनिक जुइत्यंगु उगु ‘मछालेगु बानी गनं वल रे...’ म्येया लय् नांजाःम्ह संगीतकार न्ह्यू बज्राचार्यं तयादीगु खःसा म्ये नांजाःम्ह म्येहालामि निशा देशारं हालादीगु खः । ","नेवा: अनलाइन न्युज – ललेन्द्र शाक्य | २०७९ फाल्गुण ७, आइतबार १३:४८:०९  ",https://www.newaonlinenews.com//%E0%A4%AE%E0%A4%9B%E0%A4%BE%E0%A4%B2%E0%A5%87%E0%A4%97%E0%A5%81-%E0%A4%AC%E0%A4%BE%E0%A4%A8%E0%A5%80-%E0%A4%97%E0%A4%A8%E0%A4%82-%E0%A4%B5%E0%A4%B2-%E0%A4%B0%E0%A5%87%E2%80%99-%E0%A4%89%E0%A4%B2%E0%A5%87%E0%A4%9C%E0%A5%8D%E0%A4%AF%E0%A4%BE-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%B2%E0%A4%AF%E0%A5%8D-%E2%80%98%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%B8%E0%A5%81%E0%A4%AA%E0%A4%B0%E0%A4%B8%E0%A5%8D%E0%A4%9F%E0%A4%BE%E0%A4%B0%E2%80%99-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83%E0%A4%AF%E0%A4%BE-%E0%A4%A4%E0%A4%BF%E0%A4%A5%E0%A4%BF-%E0%A4%98%E0%A5%8B%E0%A4%B7%E0%A4%A3%E0%A4%BE-%E0%A4%AF%E0%A4%BE%E0%A4%87%E0%A4%97%E0%A5%81
नेपालभाषा एकेदमि किपुली कवयित्रीपिनिगु ‘मुखू ब्यंगु कविताया सवाः’ क्वचाल,"नेपालभाषा एकेडेमीया साहित्य कवःया ग्वसालय् मिसा कवयित्रीपिनिगु दथुइ जूगु ‘मुखू ब्यंगु कविताया सवाः’ कविता वाचन ज्याझ्वः जूगु शनिवाः जूगु खः । नेपालभाषा एकेदेमि किपूया सभाहल जूगु उगु ज्याझ्वः भाषाविद् लिसें समालोचक व संयक्त राष्ट्रसंघ आइएलओ दुने उच्च प्राविधिक पदय् च्वनाः हलिंन्यंकं मिसा सशक्तिकरणया ज्या यानादी धुंकूम्ह नांजाःम्ह व्यक्तित्व डा. ज्योतिप्रभा तुलाधरया अवधारणा व संयोजनय् जूगु खः । उगु ज्याझ्वः नेपालभाषा एकेदेमिया ग्वसालय् स्वंगू चरणतकया ज्याझ्वः मध्ये सृजनात्मक च्वज्या व कविता कार्यशाला ज्याझवःया न्हापांगु चरण क्वचाये धुंकाः उगु ‘मुखू ब्यंगु कविताया सवाः’ नांया निगू ज्याझ्वः शनिवाः क्वचाःगु खः । कविता ख्यलय् च्वसा न्ह्याकाः वयाच्वंपिं मय्जु कवयित्रीपिन्त कविता च्वकाः नेपालभाषाया काव्य ख्यः चकंकाः यंकेगु तातुनाः उगु ज्याझ्वःयात अभियान कथं न्ह्याकाः यंकेगु ज्या जुइ धकाः ग्वसाःखलःया सह–संयोजक कवयित्री मयजु रजनी मिलां धयादिल ।  उगु सृजनात्मक च्वज्या व कविता कार्यशाला गोष्ठीया निगूगु चरणय् झींखुम्ह च्वमिपिनिगु कविता झींप्यम्ह च्वमिपिन्सं ब्वना न्यंकादिल । उगु ज्याझ्वलय् रोनिका श्रेष्ठ, युक्ता बज्राचार्य, ज्ञानकेशरी श्रेष्ठ, दिलकुमारी महर्जन, सविना महर्जन, रुपा शाही, रहेना नकर्मी मानन्धर, मिनर्वा शर्मा राजोपाध्याय, बिनिता बज्राचार्य, मिमला शर्मा राजोपाध्याय, हिसिलिना शाक्य, शोभा महर्जन, कृता बज्राचार्य, विणा नेम्कुल, मन्दिरा श्रेष्ठ, मंजुसिंह श्रेष्ठपिन्सं कविता ब्वना न्यंकूगु खः । उपिं कवयित्रीपिनिगु कवितायात कया नांजाःम्ह साहित्यकार, बाखं च्वमि ध्रुब मधिकःमि व नेपालभाषा केन्द्रिय विभागया प्रमुख सह–प्राध्यापक रास जोशीपिन्सं टिप्पणी यानादीगु खः ।  टिप्पणीकार मधिकःमि व जोशीं न्हू पिलू वःपिं व ल्हाःज्याये धुंकूपिं मय्जु च्वमिपिनिगु कविताया भाषा, साहित्य व सौन्दर्यतायात कुलाः टिप्पणी यानादीगु खः । उगु ज्याझ्वलय् पाहाँ कवि कथं नांदँपिं कविपिं सुरेश किरण, राजेन्द्रकुमार पुता, नवीनप्रकाश श्रेष्ठ, वसन्त नकःमि, राज अक्षोभ्य, कविन्द्रलाल प्रधान व न्हू पिलुवःम्ह कवि राजेन्द्र महर्जनपिन्सं नं थःथःगु कविता वाचन याःगु खः ।","नेवा: अनलाइन न्युज – विजयरत्न | २०७९ फाल्गुण ७, आइतबार १४:१६:०९  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%8F%E0%A4%95%E0%A5%87%E0%A4%A6%E0%A4%AE%E0%A4%BF-%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80-%E0%A4%95%E0%A4%B5%E0%A4%AF%E0%A4%BF%E0%A4%A4%E0%A5%8D%E0%A4%B0%E0%A5%80%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E2%80%98%E0%A4%AE%E0%A5%81%E0%A4%96%E0%A5%82-%E0%A4%AC%E0%A5%8D%E0%A4%AF%E0%A4%82%E0%A4%97%E0%A5%81-%E0%A4%95%E0%A4%B5%E0%A4%BF%E0%A4%A4%E0%A4%BE%E0%A4%AF%E0%A4%BE-%E0%A4%B8%E0%A4%B5%E0%A4%BE%E0%A4%83%E2%80%99-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
मंगलवाः किपुली नरेनमान महर्जनया ‘पुतुलं’ चिखिफ्यनीगु,"किपूया छम्ह संगीतकःमि, कविलिसें नेवाः ख्यःया दुनुगलंनिसें च्यूताः कयाः वयाच्वनादीम्ह नरेनमान महर्जनया च्वसां पिज्वःगु म्ये सफू ‘पुतुलं’ पिदनीगु जूगु दु । थुगु सफू ने.सं. ११४३ चिल्लाथ्व पारु मंगलवाः (फागुन ९ गते) किपूया ३ वडा खासिबजारय् च्वंगु पासा पुचः क्लबय् न्हिनसिया १२ः३० ता इलय् छगू विशेष ज्याझ्वःया दथुइ चिखिफ्यने ज्याझ्वः जुइगु जानकारी सफू च्वमि नरेनमान महर्जनं बियादीगु दु । किपू नगरपालिकाया प्रमुख राजकुमार नकःमिया मूपाहाँसुइ जुइगु उगु सफू चिखिफ्ने ज्याझ्वलय् ब्वति कायेगु नितिं सकलसित सफू च्वमि महर्जनं इनाप यानादीगु दु । च्वमि महर्जनया पिदनेत्यंगु म्ये सफू ‘पुतुलं’ दुने स्वता आखः, गथेकि नेवाः, देवनागरी व अंग्रेजी अले निता भाय् नेवाः व अंग्रेजी दुथ्याःगु जानकारी नं च्वमि भाजु महर्जनं जानकारी बियादीगु दु । ","नेवा: अनलाइन न्युज – ललेन्द्र शाक्य | २०७९ फाल्गुण ८, सोमबार १३:५०:४५  ",https://www.newaonlinenews.com//%E0%A4%AE%E0%A4%82%E0%A4%97%E0%A4%B2%E0%A4%B5%E0%A4%BE%E0%A4%83-%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80-%E0%A4%A8%E0%A4%B0%E0%A5%87%E0%A4%A8%E0%A4%AE%E0%A4%BE%E0%A4%A8-%E0%A4%AE%E0%A4%B9%E0%A4%B0%E0%A5%8D%E0%A4%9C%E0%A4%A8%E0%A4%AF%E0%A4%BE-%E2%80%98%E0%A4%AA%E0%A5%81%E0%A4%A4%E0%A5%81%E0%A4%B2%E0%A4%82%E2%80%99-%E0%A4%9A%E0%A4%BF%E0%A4%96%E0%A4%BF%E0%A4%AB%E0%A5%8D%E0%A4%AF%E0%A4%A8%E0%A5%80%E0%A4%97%E0%A5%81
थुगु दँया मिस वर्ल्ड दुबईलय् जुइगु,"थुगु दँया विश्व सुन्दरी कासा मिस वर्ल्डया ग्राण्ड फिनाले न्हापांगुखुसि मध्यपूर्वी मुलुक यूएईया आर्थिक सहरर दुबईलय् जुइगु जूगु दु ।  नेपाली मूलया बेलायती व्यवसायी दीपेन्द्र गुरुङ सहमालिक जुइधुंकाः  न्हापांगुखुसि मिस वर्ल्ड एसियाय् जुइत्यंगु खः । मिस वर्ल्ड लिमिटेडया नायः जुलिया मोर्लीं इन्स्टाग्रामपाखें थुकथं घोषणा यासें कासाया ७१ क्वःगु संस्करण यूएईइ यायेगु निश्चित जूगु जानकारी बिइखनाः लसता पिज्वःगु धाःगु दुु । सहमालिक गुरुङं नं थ्वसिबें न्ह्यः थुगु दँया मिस वर्ल्ड एसियाय् जुइगु संकेत याःगु खः । वं कम्ती नं झिदँय् मिस वर्ल्ड नेपालय् तकं यायेफइगु योजनाबारे सहलह जुयाच्वंगु जानकारी ब्यूगु दु । वइगु मे महिनाय् दुबईस फिनाले जुइगु धाःसां नं निश्चित तिथि धाःसा सार्वजनिक जूगु मदुनि । कासाया लिपांगु संस्करण वंगु मार्चय् अमेरिकाया पुएर्तो रिकोय् क्वचाःगु खः, गन पोल्याण्डया सुन्दरी कारोलिना बिलावस्कां ताज त्याकूगु खः ।","नेवा: अनलाइन न्युज – ललेन्द्र शाक्य | २०७९ फाल्गुण १०, बुधबार १६:००:१६  ",https://www.newaonlinenews.com//%E0%A4%A5%E0%A5%81%E0%A4%97%E0%A5%81-%E0%A4%A6%E0%A4%81%E0%A4%AF%E0%A4%BE-%E0%A4%AE%E0%A4%BF%E0%A4%B8-%E0%A4%B5%E0%A4%B0%E0%A5%8D%E0%A4%B2%E0%A5%8D%E0%A4%A1-%E0%A4%A6%E0%A5%81%E0%A4%AC%E0%A4%88%E0%A4%B2%E0%A4%AF%E0%A5%8D-%E0%A4%9C%E0%A5%81%E0%A4%87%E0%A4%97%E0%A5%81
मिस नेपाल पोखरा अडिसन क्वचाल,"बुधवाः वइगु मिस नेपाल २०२३ या नितिं पर्यटकीय नगरी पोखराय् अडिसन क्वचाःगु दु ।  हिडन ट्रेजर प्रमुख दिवाकर राजकर्णिकार, मिस नेपाल प्रियंकारानी जोशी, मिस नेपाल अर्थ सरिशा श्रेष्ठ व मिस नेपाल इन्टरनेशनल न्यान्सी खड्कालिसेंयापिं अडिसनय् सहभागी जूगु खः ।  पोखराय् थुगु दँ मिस नेपालया निगू महत्वं जाःगुु सबटाइटल प्रतिस्पर्धा तकं जुइत्यंगु दु । थुगु इलय् मिस नेपालया अडिसन जुयाच्वंगु दु व थ्व चैत्र २ गतेतक न्ह्याइ । इटहरी व वीरगञ्जय् नं अडिसन जूगु दु । आः धनगढी, नेपालगञ्ज व सुर्खेतय् नं अडिसनया तालिका तय याःगु दु । ","नेवा: अनलाइन न्युज – ललेन्द्र शाक्य | २०७९ फाल्गुण १०, बुधबार १४:४६:०६  ",https://www.newaonlinenews.com//%E0%A4%AE%E0%A4%BF%E0%A4%B8-%E0%A4%A8%E0%A5%87%E0%A4%AA%E0%A4%BE%E0%A4%B2-%E0%A4%AA%E0%A5%8B%E0%A4%96%E0%A4%B0%E0%A4%BE-%E0%A4%85%E0%A4%A1%E0%A4%BF%E0%A4%B8%E0%A4%A8-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
न्हापांम्ह नेपाली रक म्येहालामि माइक खड्का मन्त,"नेपाःया न्हापांम्ह रक गायक माइक खड्का ६९ दँया उमेरय् थौं बिहिवाः यल पूच्वय् च्वंगु निवासय् आकाझाकां मन्त । खड्काया थौं विहिवाः हे पशुपति दीपय् अन्तिम दाहसंस्कार याइगु जूगु दु । वास्तविक नां मुकुन्द कुमार खड्का जूसां नं वया स्टेज नां धाःसा माइक खड्का खः । निर्देशक व रेडियोकःमि लिसें विश्लेषक प्रकाश सायमिं खड्का मदुगुलिं नेपाली संगीत क्षेत्रयात क्षति जूगु धाःगु दु । खड्कयायात नेपाःया एल्भिस प्रिस्ले धकाः धाइगु जानकारी नं सायमिं ब्यूगु दु । नेपाली, हिन्दी व अंग्रेजी संगीतया ज्ञाता तकं जूम्ह खड्कां विधिवतत् रुपं शास्त्रीय गायक रंगराव कादम्बरीपाखें संगीत शिक्षा काःगु खः । म्येहालामि ओमविक्रम विष्ट, अरुण थापा व दिव्य खालिङलिसे खड्कां सहकार्य याःगु दु । छुं छुं अंग्रेजी म्येया रेकर्ड याःसां नं खड्कां एल्बम धाःसा सार्वजनिक यायेमखन । मुलुकया पुलांगु सांगितिक ब्याण्ड कथं कयातःगु फ्रिडमलिसे नं खड्कां सहकार्य याःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण ११, बिहिबार १३:१७:२१  ",https://www.newaonlinenews.com//%E0%A4%A8%E0%A5%8D%E0%A4%B9%E0%A4%BE%E0%A4%AA%E0%A4%BE%E0%A4%82%E0%A4%AE%E0%A5%8D%E0%A4%B9-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A5%80-%E0%A4%B0%E0%A4%95-%E0%A4%AE%E0%A5%8D%E0%A4%AF%E0%A5%87%E0%A4%B9%E0%A4%BE%E0%A4%B2%E0%A4%BE%E0%A4%AE%E0%A4%BF-%E0%A4%AE%E0%A4%BE%E0%A4%87%E0%A4%95-%E0%A4%96%E0%A4%A1%E0%A5%8D%E0%A4%95%E0%A4%BE-%E0%A4%AE%E0%A4%A8%E0%A5%8D%E0%A4%A4
चलचित्र विकास बोर्डया सल्लाहकार मनोनित जुयादीम्ह कायस्थयात भिन्तुना देछात,नेपाःया संकिपा ख्यलय् नांजाःम्ह वितरक व निर्माता गोपालकाजी कायस्थयात सोमवाः छगू ज्याझ्वःया दथुइ भिन्तुना देछाःगु दु ।  संकिपा सम्बन्धी नेपाल सरकारया आधिकारिक निकाय चलचित्र विकास बोर्डया सल्लाहकार मनोनित जूगु लसताय् गोपालकाजी कायस्थयात झीगु सः व सुकुन्दा फिल्म्सपाखें मंकाः कथं भिन्तुना देछाःगु खः । भिन्तुना देछायेगु ज्याझ्वलय् झीगु सःया संरक्षक विजयरत्न असंबरें चलचित्र विकास बोर्ड थेंज्याःगु राज्यया आधिकारिक निकाय दुने कायस्थ भाजुथेंज्याःम्ह संकिपा बजाःया दुग्यंक अनुभव दुम्ह छम्ह नेवाःया महत्वं जाःगु उपस्थिति दुउगु धइगु नेवाः संकिपा ख्यःया नापनापं नेपाःया मुक्कं संकिपा ख्यःया निंतिं बाँलाःगु खँ खः धकाः धयादिल । उगु ज्याझ्वलय् नेवाः संकिपा ख्यःया नांजाःम्ह संकिपाकःमि सुरेन्द्र तुलाधरं नेपाःदेया नांजाःम्ह संकिपाबन्जा कायस्थया नेवाः संकिपाय् प्रवेश जूगु खँयात च्वछाया दिल । अथेहेतुं सुकुन्दा फिल्मसया कजि नांजाःम्ह संकिपा निर्देशक बाशु शाहीं नेवाः संकिपा क्यनेया निंतिं विकास बोर्डया सल्लाहकार जुयादीम्ह कायस्थ भाजुं लँपु दयेकाबिइ धइगु विश्वास दु धकाः धयादिल । भिन्तुना ज्याझ्वलय् थःगु नुगःखँ तयेगु झ्वलय् कायस्थ भाजुं थः चलचित्र विकास बोर्डया महत्वं जाःगु थासय् थ्यंगु धइगु मुक्कं नेपाःया संकिपा ख्यःया निंतिं अझ अप्वः बाँलाःगु ज्या यायेगु ह्वताः वःगु खः धकाः धासें नेवाः संकिपाया थपूया निंतिं थः न्ह्याबलें न्ह्यचिलेगु बचं बियादिल ।,"नेवा: अनलाइन न्युज – ललेन्द्र शाक्य | २०७९ पौष १९, मंगलबार १२:२९:२१  ",https://www.newaonlinenews.com//%E0%A4%9A%E0%A4%B2%E0%A4%9A%E0%A4%BF%E0%A4%A4%E0%A5%8D%E0%A4%B0-%E0%A4%B5%E0%A4%BF%E0%A4%95%E0%A4%BE%E0%A4%B8-%E0%A4%AC%E0%A5%8B%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%B8%E0%A4%B2%E0%A5%8D%E0%A4%B2%E0%A4%BE%E0%A4%B9%E0%A4%95%E0%A4%BE%E0%A4%B0-%E0%A4%AE%E0%A4%A8%E0%A5%8B%E0%A4%A8%E0%A4%BF%E0%A4%A4-%E0%A4%9C%E0%A5%81%E0%A4%AF%E0%A4%BE%E0%A4%A6%E0%A5%80%E0%A4%AE%E0%A5%8D%E0%A4%B9-%E0%A4%95%E0%A4%BE%E0%A4%AF%E0%A4%B8%E0%A5%8D%E0%A4%A5%E0%A4%AF%E0%A4%BE%E0%A4%A4-%E0%A4%AD%E0%A4%BF%E0%A4%A8%E0%A5%8D%E0%A4%A4%E0%A5%81%E0%A4%A8%E0%A4%BE-%E0%A4%A6%E0%A5%87%E0%A4%9B%E0%A4%BE%E0%A4%A4
सुरेन्द्र मानन्धरया ‘वा ग्वारा मैं वा...’ या म्युजिक भिडियो वल,"नेपालभाषाया स्टेज प्रोग्राम व टेलिभिजन ख्यलय् ख्यालिन्हिलि ब्वज्याया निंतिं लोकंह्वाःम्ह कलाकःमि बागः दाई सुरेन्द्र मानन्धरया न्हूगु नेवाः म्ये ‘वा ग्वारा मैं वा...’ या म्येसंकिपा (म्युजिक भिडियो) या सोमवाः छगू ज्याझ्वःया दथुइ पितब्वज्या जूगु दु । नेवाः संगीत ख्यःया नांजाःम्ह म्येहालामि सरस्वति मानन्धर लिसेलिसें सुरेन्द्र मानन्धर, सुरेश मानन्धर व सबिना मानन्धर जानाः हालादीगु थ्व म्येया च्वमि व लय् चिनामि नं स्वयं सुरेन्द्र मानन्धर थः हे खः । थ्व म्येया निंतिं जिवित जल्मीं बाजं ग्वसाः (संगीत संयोजन) यानादीगु खः । थ्व म्येया म्येसंकिपाय् सुरेन्द्र मानन्धर, रेवन्तलाल श्रेष्ठ, रबिता बके श्रेष्ठ व मन्जिला बज्राचार्यपिन्सं अभिनय यानादीगु दु । अथेहेतुं थ्व म्येया किपालुमि अमन महर्जन खःसा छ्याय्फ्वाय् इन्द्र मानन्धरं यानादीगु दु । सोमवाः थ्व म्येसंकिपा पितब्वज्याय् पुलांम्ह मन्त्री नांजाःम्ह संकिपा बन्जा रामबीर मानन्धर मूपाहाँ कथं झायादीगु खः । वयकलं नेवाः संगीत ख्यः तब्या जुयावःगुलिं लसता प्वंकादिल । ","नेवा: अनलाइन न्युज – ललेन्द्र शाक्य | २०७९ फाल्गुण १६, मंगलबार १२:५८:३४  ",https://www.newaonlinenews.com//%E0%A4%B8%E0%A5%81%E0%A4%B0%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AE%E0%A4%BE%E0%A4%A8%E0%A4%A8%E0%A5%8D%E0%A4%A7%E0%A4%B0%E0%A4%AF%E0%A4%BE-%E2%80%98%E0%A4%B5%E0%A4%BE-%E0%A4%97%E0%A5%8D%E0%A4%B5%E0%A4%BE%E0%A4%B0%E0%A4%BE-%E0%A4%AE%E0%A5%88%E0%A4%82-%E0%A4%B5%E0%A4%BE%E2%80%99-%E0%A4%AF%E0%A4%BE-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%B5%E0%A4%B2
आराध्यालक्ष्मी खड्गीया हाकनं मेगु म्युजिक भिडियो पिदन (म्यूजिक भिडियो),"नेवाः संगीत व संकिपा ख्यलय् छम्ह कलाकार, छम्ह हुला प्याखंकःमिया रुपय् पलाः क्वातुके धुंकुम्ह आराध्यालक्ष्मी खड्गीया हाकनं न्हूगु नेपालभाषाया म्युजिक भिडियो “ हाय रत्न जिगु मन ” पिदंगु दु ।   हाइलाइट्स नेवार यूट्युब च्यानलपाखें सार्वजनिक जूगु थ्व म्येया म्येच्वमि विनोद हृदय शाक्य खःसा लय् चिनामि सुरेन मान शाक्य खः । अथेहे, थुगु म्ये ज्वःम्ये खःसा थुकी सुमन मानन्धर  व लय् चिनामि सुरेन मान शाक्यं सः बियादीगु दु ।  थ्व म्येया म्युजिक भिडियो दुने मिसा मिजं दथुया मतिनायात यइपुसे न्ह्यइपुसेच्वंक न्ह्यब्वयातःगु दु । थ्व म्युजिक भिडियोया निर्देशन व  कोरियोग्राफी आराध्या लक्ष्मी खड्गीं यानादीगु दुसा  मू भूमिकाय् नं नकिंया रुपय् आराध्यालक्ष्मी खड्गीं हे म्हितातःगु दु ।  थुके आराध्यालक्ष्मीलिसे नेवाः म्युजिक भिडियो ख्यःया लोकंह्वाःम्ह मोडल सुरज नापितया अभिनय दुथ्यानाच्वंगु दु । आराध्यालक्ष्मी व सुरजया नापनापं जेसिका श्रेष्ठ, अनुषा मानन्धर, उजेंन मानन्धर, संघ्या श्रेष्ठ, रेहाना मानन्धर, समृद्धि श्रेष्ठ, सक्षम् मानन्धर, जयसोन श्रेष्ठ व जस्मी श्रेष्ठं नं थ्व  म्युजिक भिडियो दुने अभिनय यानातःगु दु ।  म्येच्वमि बिनोद मानन्धरया  प्रोडक्सन मेनेजमेन्टय् तयार जूगु थ्व म्युजिक भिडियोया  किपालुमि व छ्याय्फ्वायकःमि सोहन मानन्धर खः । (थन क्लीक यानाः आराध्यालक्ष्मीया म्यूजिक भिडियो स्वयादिसँ)","नेवा: अनलाइन न्युज – विजयरत्न | २०७९ पौष २०, बुधबार ११:२६:३६  ",https://www.newaonlinenews.com//%E0%A4%86%E0%A4%B0%E0%A4%BE%E0%A4%A7%E0%A5%8D%E0%A4%AF%E0%A4%BE%E0%A4%B2%E0%A4%95%E0%A5%8D%E0%A4%B7%E0%A5%8D%E0%A4%AE%E0%A5%80-%E0%A4%96%E0%A4%A1%E0%A5%8D%E0%A4%97%E0%A5%80%E0%A4%AF%E0%A4%BE-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%AE%E0%A5%87%E0%A4%97%E0%A5%81-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%AA%E0%A4%BF%E0%A4%A6%E0%A4%A8-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
नेवाः हुला प्याखं कासा येँया बसन्तपुरय् जुइगु,"नेपाल राष्ट्रिय खड्गी समाज येँ जिल्ला समितिया ग्वसालय् ‘स्वनिगःव्यापी नेवाः हुलाप्याखं कासा ११४३’ नां छुनाः हुलाप्याखं कासा याइगु जुउगु दु । ग्वसाः खलःपाखें जानकारी बिउ कथं नेपाल राष्ट्रिय खड्गी समाज येँ जिल्ला समितिं थ्वहे वइगु माघ १४ गते शनिवाः स्वनिगःया हुलाप्याखंम्वः मचातदथुइ तःजिगु कासा जुइत्यंगु खँ धाःगु दु । अडिसन राउण्डया क्वःछिना तःकथं ख्वपय् मेघा माध्यामिक विद्यालय देखापुखु, यलय् आदर्श कन्या निकेतन मङ्गलबजाः, येँय् जगतसुन्दर ब्वनेकुथि लखुतिर्थ व किपुली हिलटाउन सेकेण्डरी स्कुल १ वडा बाघभैरबय् जुइगु जुउगु दु । थ्व हुलाप्याखं कासाया कजि राजन शाहीं धयादी कथं थ्व कासाय् ब्वति कायेया नितिं स्वनिगः दुनेया मचातसें थःथःगु नां दर्ता यायेफइगु व थथे दुहाँ वःगु नांया कासामिपिनिगु अडिसन राउण्ड स्वनिगःया येँ, यल, ख्वपः व किपुली जुइगु जुउगु दुसा अडिसनपाखें फाइनल राउण्डया नितिं पीम्ह कासामि ल्यइगु खँ  धाःगु दु । फाइनल राउण्ड येँया बसन्तपुरय् दस अवतारया देगः न्ह्यःने जुइगु जानकारी नं ग्वसाः खलकं ब्यूगु दु । नेवाः लोक म्ये वा नेवाः आधुनिक म्येय् जक कासामिपिन्सं प्याखं हुले दइसा कासाय् सोलो डान्स जक मान्य जुइ पुचःया प्याखं मान्य मजुइगु खँ नं कासाया कजि राजन शाहीं जानकारी ब्यूगु दु । थ्व कासाय् न्हापनिसें न्यागुगु थासय् लाकेत ताःलापिन्त ट्रफिलिसें सिरपा बिइगु ग्वसाः दु । थुकिया नापनापं भेषभुषा, हाउभाउ, श्रृङ्गार, कोरियोग्राफी व प्रस्तुति या हलंज्वलं न्ह्यब्वयायात नं सिरपाः बिइगु ग्वसाः ग्वयातःगु दु ।","नेवा: अनलाइन न्युज – विजयरत्न | २०७९ पौष २१, बिहिबार १५:५१:५३  ",https://www.newaonlinenews.com//%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%B9%E0%A5%81%E0%A4%B2%E0%A4%BE-%E0%A4%AA%E0%A5%8D%E0%A4%AF%E0%A4%BE%E0%A4%96%E0%A4%82-%E0%A4%95%E0%A4%BE%E0%A4%B8%E0%A4%BE-%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%AC%E0%A4%B8%E0%A4%A8%E0%A5%8D%E0%A4%A4%E0%A4%AA%E0%A5%81%E0%A4%B0%E0%A4%AF%E0%A5%8D-%E0%A4%9C%E0%A5%81%E0%A4%87%E0%A4%97%E0%A5%81
फेसन शोलय् सहभागी जुइत मलाइका अरोरो येँय्,"बलिउड अभिनेत्री, फेसन आइकन लिसें टेलिभिजन पर्सनालिटी मलाइका अरोरा थौं बिहिवाः येँय् थ्यंकूगु दु ।  नेपाल रत्न तथा आभूषण संघं ग्वसाः ग्वःगु फेसन रनवे ज्याझ्वलय् शो–स्टपरया रुपं ब्वति कायेत मलाइका नेपाः थ्यंकूगु खः । मुम्बईपाखें बिहिवाः सुथय् झिता इलय् त्रिभुवन अन्तर्राष्ट्रिय विमानस्थलय् अवतरण याःम्ह मलाइका वधुंकाः होटल याक एण्ड यति थ्यंकूगु खः । अन मलाइकां बःचाधंगु मिडिया वार्तालाप तकं याःगु खः । स्टाइलिस पहिरनय् थ्यंकूम्ह मलाइका तुयूगु विन्टर ज्याकेट व हाकूगु चस्माय् हट खनेदूगु खः । मलाइका थःत नेपाः वयेखनाः लसता पिज्वःगु धासें थःत निमन्त्रणा ब्यूगुलिं सुभाय् देछाःगु दु । थ्वसिबें न्ह्यः नं नेपाः थ्यंकूम्ह मलाइकां थुगुखुसि नेपाः बारे अप्वः सिइकेगु इच्छा दूगु धाःगु दु । थुगुखुसिया नेपाः भ्रमण चीहाकः जुइगु तर आपालं ई उगु इभेन्टय् जुइगु मलाइकां धाःगु दु । मलाइकां धाःगु दु, ‘चीहाकः जुइ नेपाः च्वनेगु तर जिगु आपालं ई थन हे जुइ । नेपाः भ्रमणय् थनया फेसन, संस्कृति, फिल्म, संगीतबारे आपालं खँ सिइकेगु कुतः यायेगु जुइ ।’ रत्न व आभूषण प्रदर्शनीया हिस्सा जुइ खनाः लसता पिज्वःगु धासें मलाइकां नेपाली तिसाज्वलं व फेसन छ्यलेगु ह्वताः कायेखनाः अतिकं लयेताःगु धाःगु दु ।  नेपाली रत्न व आभूषणयात हलिंन्यंकं म्हसीकेगु आज्जुं स्वन्हुया एक्स्पो ग्वसाः ग्वःगु दु । थौं बिहिवाः बहनी जुइगु एक्स्पो उलेज्या ज्याझ्वःया फेसन रनवेस मलाइका शो–स्टपर जुइसा नेपाली मोडलपिन्सं रायम्प नापेयाइ ।","नेवा: अनलाइन न्युज – ललेन्द्र शाक्य | २०७९ पौष २८, बिहिबार १५:२९:२५  ",https://www.newaonlinenews.com//%E0%A4%AB%E0%A5%87%E0%A4%B8%E0%A4%A8-%E0%A4%B6%E0%A5%8B%E0%A4%B2%E0%A4%AF%E0%A5%8D-%E0%A4%B8%E0%A4%B9%E0%A4%AD%E0%A4%BE%E0%A4%97%E0%A5%80-%E0%A4%9C%E0%A5%81%E0%A4%87%E0%A4%A4-%E0%A4%AE%E0%A4%B2%E0%A4%BE%E0%A4%87%E0%A4%95%E0%A4%BE-%E0%A4%85%E0%A4%B0%E0%A5%8B%E0%A4%B0%E0%A5%8B-%E0%A4%AF%E0%A5%87%E0%A4%81%E0%A4%AF%E0%A5%8D
बहिदार बाबु पोस्टर पितब्वज्याय् विकास बोर्डया सल्लाहकार कायस्थयात हन,नेपाल सरकारया चलचित्र विकास बोर्डया सल्लाहकार नियुक्त जुउगुलिं नांजाम्ह फिल्म बन्जा गोपालकाजी कायस्थयात झीगु सः पुचः व सुकुन्दा फिल्म्सपाखें सम्मान याःगु दु । सुकुन्दा फिल्म्सपाखें निर्माण जुउगु न्हूगु संकिपा ू बहिदार बाबु ” पितब्वज्या व गुँभ्वय् ज्याझ्वलय् थुकथं फिल्म बन्जा कायस्थयात हंगु खः । मूपाहाँ कथं झायादीम्ह कलाकार सुशील पोखरेलं उगु पोस्टरया उलेज्या यानादीगु खः ।  ज्याझ्वलय् नुगःखँ तयेगु झ्वलय् फिल्म बन्जा कायस्थं थः नेपाःया मुकं फिल्मख्यःया निंतिं थःम्हेसिनं सिउ कथं बाँलागु सल्लाह बिइत विकास बोर्डया सल्लाहकार नियुक्त जुउगु खःसां नेवाः फिल्मख्यःपाखे अप्वः नुगः क्वसायेके धका धया दिल । ज्याझ्वलय् झीगु सः पुचः पाखे राजु राजदेव बज्राचार्य व सुकुन्दा फिल्म्सपाखें बाशु शाहीं कायस्थयात मतिना या चिं देछायादीगु खः । ,"नेवा: अनलाइन न्युज | २०७९ माघ २, सोमबार ०९:४७:१७  ",https://www.newaonlinenews.com//%E0%A4%AC%E0%A4%B9%E0%A4%BF%E0%A4%A6%E0%A4%BE%E0%A4%B0-%E0%A4%AC%E0%A4%BE%E0%A4%AC%E0%A5%81-%E0%A4%AA%E0%A5%8B%E0%A4%B8%E0%A5%8D%E0%A4%9F%E0%A4%B0-%E0%A4%AA%E0%A4%BF%E0%A4%A4%E0%A4%AC%E0%A5%8D%E0%A4%B5%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%B5%E0%A4%BF%E0%A4%95%E0%A4%BE%E0%A4%B8-%E0%A4%AC%E0%A5%8B%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%B8%E0%A4%B2%E0%A5%8D%E0%A4%B2%E0%A4%BE%E0%A4%B9%E0%A4%95%E0%A4%BE%E0%A4%B0-%E0%A4%95%E0%A4%BE%E0%A4%AF%E0%A4%B8%E0%A5%8D%E0%A4%A5%E0%A4%AF%E0%A4%BE%E0%A4%A4-%E0%A4%B9%E0%A4%A8
संसार्स कप फुटबल कासाय् फिल्म बन्जाः कायस्थ व महर्जनयात हन,"संसार क्रिएसन्स नेपालया ग्वसालय् विश्वया दकले ताःहाकःगु व तःधंगु अवार्ड धकाः धयातःगु निक्वःगु नेपालभाषा स्टार म्युजिक भिडियो अवार्डया प्रोमोसन कथं म्हिगः शनिवाः यलया खोनाया ज्ञानोदय बालबाटिका स्कुलय् जूगु संसार अवार्ड कप फुटबल कासा व सांङ्गितिक ज्याझ्वलय् सरस्वति मानन्धर, किशोर शाही , कल्पना श्रेष्ठ लगायतं थःथःगु प्रस्तुति न्ह्यब्वःगु खः । थ्वहे ज्याझ्वलय् नेपाल सरकारया चलचित्र विकास बोर्डया सल्लाहकार नियुक्त जुउगुलिं नांजाःम्ह फिल्म बन्जाः गोपालकाजी कायस्थ व नेपाल चलचित्र संघया महासचिव फिल्म बन्जाः नरेन्द्र महर्जनयात संसार क्रिएसन्स नेपालया पाखें हना देछाःगु खः ।  संसार क्रिएसन्स नेपालया कजि स्वतन्त्र संसार महर्जनया नायःसुइ जुउगु उगु ज्याझ्वलय् ग्वसाः खलःया संस्थापक दुजः प्रेमाहा महर्जनं खादाँ क्वखायेका दिलसा नेपालभाषाया न्हापांम्ह सिनेपत्रकार ग्वसाः खलःया सल्लाहकार विजयरत्न असंबरें स्वांमा क्वखायेका दिल । अथेहे, यल महानगरपालिका वडा २१ या वडा अध्यक्ष ग्वसाः खलःया सल्लाहकार रविन्द्र महर्जनं हना पौ देछायादीगु खः । फुटबल कासा क्वचाये धुंकाः न्हाप ,लिउ व लियाँल्यु लाःगु पुचः व पुचःया कलाकार कासामिपिन्त दसिपौ, मेडल सिरपाः नं यल महानगरपालिका वडा २१ या वडा अध्यक्ष रविन्द्र महर्जनं लःल्हानादिइगु खः । ","नेवा: अनलाइन न्युज – ललेन्द्र शाक्य | २०७९ माघ १, आइतबार ११:०७:१०  ",https://www.newaonlinenews.com//%E0%A4%B8%E0%A4%82%E0%A4%B8%E0%A4%BE%E0%A4%B0%E0%A5%8D%E0%A4%B8-%E0%A4%95%E0%A4%AA-%E0%A4%AB%E0%A5%81%E0%A4%9F%E0%A4%AC%E0%A4%B2-%E0%A4%95%E0%A4%BE%E0%A4%B8%E0%A4%BE%E0%A4%AF%E0%A5%8D-%E0%A4%AB%E0%A4%BF%E0%A4%B2%E0%A5%8D%E0%A4%AE-%E0%A4%AC%E0%A4%A8%E0%A5%8D%E0%A4%9C%E0%A4%BE%E0%A4%83-%E0%A4%95%E0%A4%BE%E0%A4%AF%E0%A4%B8%E0%A5%8D%E0%A4%A5-%E0%A4%B5-%E0%A4%AE%E0%A4%B9%E0%A4%B0%E0%A5%8D%E0%A4%9C%E0%A4%A8%E0%A4%AF%E0%A4%BE%E0%A4%A4-%E0%A4%B9%E0%A4%A8
‘बहिदार बाबु’ पोस्टर पितब्वज्याय् विकास बोर्डया सल्लाहकार गोपालकाजी कायस्थयात हन,नेपाल सरकारया चलचित्र विकास बोर्डया सल्लाहकार पदय् नियुक्त जुउगुलिं नांजाःम्ह फिल्म बन्जाः गोपालकाजी कायस्थयात ‘झीगु सः’ पुचः व सुकुन्दा फिल्म्सपाखें हनेज्या याःगु दु । सुकुन्दा फिल्म्सपाखें निर्माण जुउगु न्हूगु संकिपा ‘बहिदार बाबु’ पितब्वज्या व गुँभ्वय् ज्याझ्वलय् थुकथं फिल्म बन्जाः कायस्थयात हंगु खः । मूपाहाँ कथं झायादीम्ह कलाकार सुशील पोखरेलं उगु पोस्टरया उलेज्या यानादीगु खः ।  ज्याझ्वलय् नुगःखँ तयेगु झ्वलय् फिल्म बन्जाः गोपालकाजी कायस्थं थः नेपाःया मुकं फिल्म ख्यःया निंतिं थःम्हेसिनं सिउ कथं बाँलाःगु सल्लाह बिइत विकास बोर्डया सल्लाहकार नियुक्त जुउगु खःसां नेवाः फिल्म ख्यःपाखे अप्वः नुगः क्वसायेके धकाः धयादिल । ज्याझ्वलय् ‘झीगु सः’ पुचःपाखे राजु राजदेव बज्राचार्य व सुकुन्दा फिल्म्सपाखें बाशु शाहीं कायस्थयात मतिनाया चिं देछायादीगु खः । ,"नेवा: अनलाइन न्युज – ललेन्द्र शाक्य | २०७९ माघ १, आइतबार १२:०२:३९  ",https://www.newaonlinenews.com//%E2%80%98%E0%A4%AC%E0%A4%B9%E0%A4%BF%E0%A4%A6%E0%A4%BE%E0%A4%B0-%E0%A4%AC%E0%A4%BE%E0%A4%AC%E0%A5%81%E2%80%99-%E0%A4%AA%E0%A5%8B%E0%A4%B8%E0%A5%8D%E0%A4%9F%E0%A4%B0-%E0%A4%AA%E0%A4%BF%E0%A4%A4%E0%A4%AC%E0%A5%8D%E0%A4%B5%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%B5%E0%A4%BF%E0%A4%95%E0%A4%BE%E0%A4%B8-%E0%A4%AC%E0%A5%8B%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%B8%E0%A4%B2%E0%A5%8D%E0%A4%B2%E0%A4%BE%E0%A4%B9%E0%A4%95%E0%A4%BE%E0%A4%B0-%E0%A4%97%E0%A5%8B%E0%A4%AA%E0%A4%BE%E0%A4%B2%E0%A4%95%E0%A4%BE%E0%A4%9C%E0%A5%80-%E0%A4%95%E0%A4%BE%E0%A4%AF%E0%A4%B8%E0%A5%8D%E0%A4%A5%E0%A4%AF%E0%A4%BE%E0%A4%A4-%E0%A4%B9%E0%A4%A8
मोहनकृष्ण व रत्नशोभाया न्हूगु ज्वःम्ये ‘मतिनाया लँपुइ छ...’ पिदन (भिडियो),किशोर चिपालु व सलोना बज्राचार्यया ‘मतिनाया लँपुइ छ’   न्ह्यलुवाः संकिपाकःमि पवन जोशीया ‘बसन्त ऋतु’ संकिपाया लुखां संकिपा ख्यलय् दुहाँ वःम्ह हिरो किशोर चिपालु व राइजिंग स्टार धकाः धयातःम्ह सलोना बज्राचार्यं मोडल जुया म्हितातःगु  ‘मतिनाया लँपुइ छ’या म्युजिक भिडियो बुधवाः सार्वजनिक याःगु दु । थ्व म्ये च्वयादीम्ह मोहनकृष्ण श्रेष्ठ खः । बीरेन कुमार शाक्यं लसय् हनादीगु थ्व म्ये मोहनकृष्ण श्रेष्ठ व रत्नशोभा महर्जन जाना हालादीगु खः । थ्व म्युजिक भिडियो निर्देशन देव कुमार श्रेष्ठं यानादीगु खः । युट्युबय् सार्वजनिक जूग थ्व म्येया म्युजिक भिडियो बुधवाः हे छगू  ज्याझ्वःया दथुइ पितब्वज्या नं याःगु खः । पितब्वज्या ज्याझ्वलय् समीक्षक कथं झायादीम्ह वरिष्ठ सिने पत्रकार नेपालभाषा म्युजिक भिडियो ख्यःया न्हापांम्ह निर्देशक विजयरत्न असंबरें नेपालभाषाया संगीत ख्यः तब्या जुयावःगुलिं लसता प्वंकादिल तर थ्व ख्यः आर्थिक लाभया लँपुइ न्ह्याःवने मफुनिगुलिं धाःसा चिन्ताया विषय खः धकाः धयादिल । पितब्वज्या ज्याझ्वलय् म्येहालामि व च्वमि श्रेष्ठं स्वीदँ स्वीन्यादँ न्ह्यःनिसें थःगु पलाः न्ह्याका वयाच्वनादीगु दुसा आःतक नं पलाः न्ह्याका हे च्वनादीगुयात समीक्षक असंबरें प्रशंसा यानादिल ।  यल वडा १६ या वडाध्यक्ष लोकंह्वाःम्ह म्येच्वमि निर्मलरत्न शाक्यया नं विशेष उपस्थितिइ जुउगु उगु ज्याझ्वलय् म्येय् दयेकेत ग्वाहालि याःपिन्त मतिनाया चिं नं देछागु खः । थन क्लीक यानाः भिडियो स्वयादिसँ,"नेवा: अनलाइन न्युज – ललेन्द्र शाक्य | २०७९ माघ ५, बिहिबार १४:२७:५९  ",https://www.newaonlinenews.com//%E0%A4%AE%E0%A5%8B%E0%A4%B9%E0%A4%A8%E0%A4%95%E0%A5%83%E0%A4%B7%E0%A5%8D%E0%A4%A3-%E0%A4%B5-%E0%A4%B0%E0%A4%A4%E0%A5%8D%E0%A4%A8%E0%A4%B6%E0%A5%8B%E0%A4%AD%E0%A4%BE%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A5%82%E0%A4%97%E0%A5%81-%E0%A4%9C%E0%A5%8D%E0%A4%B5%E0%A4%83%E0%A4%AE%E0%A5%8D%E0%A4%AF%E0%A5%87-%E2%80%98%E0%A4%AE%E0%A4%A4%E0%A4%BF%E0%A4%A8%E0%A4%BE%E0%A4%AF%E0%A4%BE-%E0%A4%B2%E0%A4%81%E0%A4%AA%E0%A5%81%E0%A4%87-%E0%A4%9B%E2%80%99-%E0%A4%AA%E0%A4%BF%E0%A4%A6%E0%A4%A8-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
चिहा संकिपा ‘उच्च शिक्षा’या पत्रकार सम्मेलन कन्हय् शनिवाः किपुली,"किपूया मगन इन्टरटेन्टमेन्टया लुखां पिदनीगु चिहा संकिपा ‘उच्च शिक्षा’या विषयस कन्हय् पोहेलागा चतुर्दसी (माघ ७ गते) शनिवाः किपुली पत्रकार सम्मेलन जुइगु जूगु दु । मगन इन्टरटेन्टमेन्टया रजिन महर्जनं बियादीगु जानकारी कथं उगु पत्रकार सम्मेलन किपू नगरपालिका १० वडा चिलंच्वया जोशीननीइ च्वंगु जोशीननी होमस्टे रेष्टुरेन्टय् शनिवाः सुथसिया ८ ता इलय् जुइगु जूगु दु ।  ग्वसाः खलः मगन इन्टरटेन्टमेन्टं सकल संचारगृह, पत्रकारपिन्त उगु पत्रकार सम्मेलनय् सहभागिताया नितिं इनाप याःगु दु ।  उगु चिहा संकिपा ‘उच्च शिक्षा’ कन्हय् शनिवाः पत्रकार सम्मेलन जुयाः वइगु माघ ११ गते सुथसिया १०ः३० ता इलय् किपूया पांगाय् च्वंगु कीर्तिपुर सिनेप्लेक्स हलय् छगू विशेष प्रिमियर शो यानाः माघ १२ गते श्रीपंचमी ससुपूजाया लसताय् मगन इन्टरटेन्टमेन्टया अफिसियल यूट्युब च्यानलय् नेपालभाषा व खस नेपाली भाय् यानाः निगुलिं भाषां उपलोड जुइगु जानकारी उगु संकिपाया निर्देशक रजिन महर्जनं जानकारी बियादीगु दु । मगन इन्टरटेन्टमेन्टं शनिवाः जुइगु पत्रकार सम्मेलनया नितिं छगू प्रेस वक्तव्य नं तयार याःगु दु । उगु प्रेस विज्ञप्तिइ चिहा संकिपा ‘उच्च शिक्षा’ व उगु संकिपा निर्माण याःगु संस्था मगन इन्टरटेन्टमेन्ट व निर्देशक रजिन महर्जनया विषयस बःचाधंगु म्हसीका न्ह्यब्वयातःगु दु ।  मगन इन्टरटेन्टमेन्टं पत्रकार सम्मेलनया नितिं वक्तव्य थथे न्ह्यथनातःगु दु : ⦁ उच्च शिक्षा, एडुकेशन फर अ कमनर मगन इन्टरटेन्मेन्टया ब्यानरय् निर्माण व रजिन महर्जनया च्वसाय् व निर्देशनय् तयार जूगु नेपालभाषाया चिहा संकिपा “उच्च शिक्षा, एडुकेशन फर अ कमनर” थ्वहहे माघ १२ गते बिहिवाः ससपूजाया लसताय् पितब्वज्या जुइगु जूगु दु । किपूया पांगाय् च्वंगु कीर्तिपुर सिनेप्लेक्स हलय् माघ ११ गते बुधवाः सुथय् १०ः३० ता इलय् छगू विशेष ज्याझ्वःया दथुइ प्रिमियर शोया ग्वसाः ग्वयाः उकिया कन्हय् कुन्हु अर्थात् माघ १२ गते बिहिवाः मगन इन्टरटेन्टमेन्टया अफिसियल यूट्युव च्यानलपाखें पितब्वज्या जुइत्यंगु खः । आः नेपाःया समग्र परिवेश कथं ल्यायम्ह पुस्तायाके, चाहे सम्पन्न छेँजः जुइमा वा न्यून आर्थिक अवस्था दुपिं छेँजः जुइमा, वैदेशिक शिक्षाया मोह आपालं अप्वयाः वयाच्वंगु दु । थीथी संचारमाध्यमया कथं लिपांगु छुं तथ्यांक स्वयेबलय् सन् २०२० स जक वैदेशिक शिक्षाया नामय् थ्यंमथ्यं ७ अर्व तका दां नेपालं पिहाँ वंगु खनेदु । व पक्का नं विदेश वनाः बांलाःगु शिक्षा कायेगु सामान्य जूसां नं थुकिया नितिं छेँया हामा अर्थात् अभिभावकं तःधंगु मू चुकेयायेमाःगु बाध्यता ब्वलना हे च्वंगु दु । थ्व अर्थय् सीमित छेँजः बाहेक मेमेगु सामान्य व न्यून आर्थिक अवस्था दुपिं छेँजःपिन्त थः ल्यायम्ह ल्यासे काय् म्ह्यायया विदेश मोहयात परिपूर्ति यायेगु अतिकं हे तःधंगु हाथ्या जुजुं वनाच्वंगु बुखँ व घटनात सकसिनं सियाच्वंगु हे खँ खः ।  अथेहे, सुं सुं ल्यायम्हपिनिगु दथुइ पासाभाईपिनिगु लहैलहै वा क्यनेगु नितिं जूसां नं विदेश वनेगु परम्पराथें हे जुइधुंकूगु अवस्था दु । थ्वहे विषयवस्तुयात कःघानाः निर्माण जूगु चिहा संकिपा “उच्च शिक्षा” । छगू अति हे सामान्य छेँजःया ल्यायम्हयात विदेश वनाः अध्ययन यायेगु इच्छा जुइधुंकाः लिपा उकिं छेँया हामा (अभिभावक)या भावनाय् लाइगु घाःपाःयात थुगु चिहा संकिपाय् न्ह्यब्वयातःगु दु ।  थ्यंमथ्यं १८ मिनट ताःहाकःगु थुगु चिहा संकिपा नेपालभाषाया माध्यमं निर्माण जूसां नं थुकिया प्रोमोशनल म्येया रुपं स्ववाः न्ह्यः ‘आफै जान्ने...’ बोलया म्ये नं यूट्युवपाखें सार्वजनिक जुइधुंकूगु दु । किपूया उत्कृष्ट कलाकार लक्ष्मीकुमार महर्जन उदास, नेपालभाषा व खस नेपाली संकिपात लिसेलिसें छुं छुं बलिउड संकिपाय् तकं थःगु अभिनयया स्यल्लाःगु प्रतिभाया प्रस्तुति क्यनादी धुंकूम्ह यल थेचोया कलाकार कृष्णभक्त महर्जन, ल्यायम्ह कलाकार क्रिशल श्रेष्ठ, सुदिप भजु लिसेलिसेंया कलाकारपिनिगु उत्कृष्ट अभिनय थुगु चिहा संकिपाय् स्वयेखनी । रामचन्द्र महर्जन व जमुना महर्जन निर्माता जुयादीगु थुगु चिहा संकिपाय् सहायक निर्देशन विक्रम महर्जनं यानादीगु दुसा संजिव रत्न शाक्यं कलर करेक्शन व कला निर्देशन यानादीगु दु । उत्तम हुमागाई नं छायांकन यानादीगु थुगु चिहा संकिपा नेपालभाषा व खस नेपाली निगुलिं भाषां यूट्युवपाखें माघ १२ गते रिलिज जुइत्यंगु दु । ⦁ मगन म्हसीका सन् २०२० पाखें श्रव्यदृष्यया उत्पादक व वितरक संस्थाया रुपं मगन इन्टरटेन्मेन्टया येँया छगू नांजाःगु पर्यटकीय थाय् किपुली आधारित उत्साही व नविनतम सोच कुबियाच्वंपिं फिल्म मेकरपिनिगु पुचः खः । थुगु संस्थाया पलिस्थाकालनिसें हे संकिपा, म्यूजिक भिडियो वा मेमेगु थीथी सचेतनात्मक श्रव्यदृष्यया माध्यमं विशेष यानाः नेपालभाषा व नेपाली संस्कृति, विशाल सभ्यता व सामाजिक परिदृष्ययात सिनेम्याटिक कथं न्ह्यब्वयेगु आज्जु दूगु दु । मगन इन्टरटेन्मेन्टं “रुम नं ३”, “सदय”, नेपालभाषा टाइम्स चिहा संकिपा कासाय् ल्यू सिरपा त्याकेत ताःलाःगु “म्युजियम” थें जाःगु चिहा संकिपात निर्माण यायेधुंकूगु दु । आः नकतिनि जक मगन इन्टरटन्मेन्टं निर्माण याःगु नेपालभाषाया सर्वाधिक रुपं बय् बय् जूगु म्यूजिक भिडियो “व मनू सू मनू” निगूगु नेपालभाषा स्टार म्यूजिक भिडियो अवार्ड २०२२ या झिंछगू विधाय् मनोनयनय् लायेत ताःलाःगु दु ।  मगन इन्टरटेन्मेन्टं आः नकनिति निर्माण याःगु चिहा संकिपा “उच्च शिक्षा, एडुकेशन फर अ कमनर” थ्वहे माघ १२ गते पितब्वज्या जुइत्यंगु दुसा कन्हय् नेपालभाषाय् अन्तर्राष्ट्रियस्तरया फिचर संकिपा निर्माण यायेगु व आः नेपालभाषा संकिपा क्षेत्रय् न्ह्यानाच्वंगु च्यारिटी शो जक यायेमाःगु बाध्यतायात पूर्ण रुपं निरुत्साहित यानाः नेपालभाषाय् निर्माण जूगु संकिपात नं बक्स अफिसया माध्यमं क्यनेगु महत्वाकांक्षी आज्जु काःगु दु । ⦁ निर्देशकया विषयस डेढ दशक न्ह्यःनिसें दृष्य सम्पादन व एनिमेटरपाखें मिडिया कर्म क्षेत्रय् दुहाँ वःम्ह निर्देशक रजिन महर्जनं सन् २०१० निसें नेपाली विज्ञापनतय्गु लेखन व निर्देशन यानाः वयाच्वंगु दु । सन् २०१९ तक नेपाल टेलिभिजन व एपी वान एचडी टेलिभिजनपाखें प्रसारित नेपाली विद्यार्थीपिनिगु दथुइ अतिकं लोकं्रह्वाःगु ज्याझ्वः “करियर क्वीज” या निर्माता व निर्देशक रजिन महर्जनं आःतक स्वसःसिबें अप्वः ल्याखय् विज्ञापन, वृत्तचित्र व सामाजिक जनचेतनामूलक भिडियोया निर्देशन यायेधुंकूगु दु । रजिन महर्जनं सामाजिक संस्थात अन्तर्गतया आपालं सिर्जनशील भिडियोया निर्देशन तकं यायेधुंकूगु दु । रजिन महर्जनया बाखँ, निर्देशन व सम्पादनय् तयार जूगु सेयर बजारलिसे सम्बन्धित चिहा संकिपा “बा”, सामाजिक सञ्जालय् ३० लखसिबें नं अप्वः स्वयेधुंकूगु दुसा उगु ल्याः अझ नं अप्वयाः वनाच्वंगु दु । रजिन महर्जनं लोकसेवा परीक्षाय् आधारित “आमाको तिलहरी”, सेयर बजारलिसे सम्बन्धित “आशा” थें जाःगु चिहा संकिपाया तकं निर्देशन यायेधुंकूगु दु । लिसें नेपालभाषाया लोकंह्वाःगु म्यूजिक भिडियो “व मनू सू मनू” नं रजिन महर्जनया हे निर्देशनय् तयार जूगु खः ।","नेवा: अनलाइन न्युज – ललेन्द्र शाक्य | २०७९ माघ ६, शुक्रबार १४:०९:४३  ",https://www.newaonlinenews.com//%E0%A4%9A%E0%A4%BF%E0%A4%B9%E0%A4%BE-%E0%A4%B8%E0%A4%82%E0%A4%95%E0%A4%BF%E0%A4%AA%E0%A4%BE-%E2%80%98%E0%A4%89%E0%A4%9A%E0%A5%8D%E0%A4%9A-%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%BE%E2%80%99%E0%A4%AF%E0%A4%BE-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%B8%E0%A4%AE%E0%A5%8D%E0%A4%AE%E0%A5%87%E0%A4%B2%E0%A4%A8-%E0%A4%95%E0%A4%A8%E0%A5%8D%E0%A4%B9%E0%A4%AF%E0%A5%8D-%E0%A4%B6%E0%A4%A8%E0%A4%BF%E0%A4%B5%E0%A4%BE%E0%A4%83-%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80
मचापिनिगु निंतिं उत्प्रेरणा ज्याझ्वः ,"यल महानगरपालिकाया वडा ल्याः ६ या ग्वसालय् न्यान्हुयंकया मचापिन्त उत्प्रेरणा जुइ कथंया ज्याझ्वः ग्वसाः ग्वःगु दु ।  विशेष यानां प्यंगू तगिंनिसे गुंगू तगिं ब्वनाच्वंपि मस्तयगु स्कुल बिदा चुलाकाः न्ह्याकूगु उगु ज्याझ्वलय् वडाया पीम्ह मस्तयगु ब्वति दुगु खः ।  ज्याझ्वलय् ब्वति काःपिं अप्वः धैथें मस्तयसं थःके आत्मबिश्वास चुउलाःगु व थःसिबें थकालिपिन्त यायेमाःगु सम्मान गथे यानाः यायेगु धकाः थूगु खँ धाःगु दु ।  ज्याझ्वःया कजिलिसें वडादुजः सुनिल शाक्यं अन्तर्मुखी स्वभावया मस्तयत प्यम्ह मनू दथुइ  खँ ल्हायेत हःपाः चुलाकेगु व अभिब्यक्ति शक्ति नं अप्वयेकाः बिइगु आज्जु ज्वना न्ह्याकागु थुगु ज्याझ्वः मात्र शुरुवात खः धासें वडादुजः शाक्यं थुज्वःगु ज्याझ्वलं मस्तयगु ब्यक्तित्व विकास जुइगु भलसा प्वंकादिल ।  वडाया नायः रुपेन्द्र शाक्यं मस्त झीगु भविष्य खः, उमिगु उचित ब्यबस्थापनं समाजयात पायछि दिशाय् यंकिगुलिं मस्तयत उत्प्रेरणा दयेमा धकाः ज्याझ्वः यानागु खं न्ह्यथना दिल ।","नेवा: अनलाइन न्युज – विजयरत्न | २०७९ माघ ८, आइतबार १३:२७:३०  ",https://www.newaonlinenews.com//%E0%A4%AE%E0%A4%9A%E0%A4%BE%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%A8%E0%A4%BF%E0%A4%82%E0%A4%A4%E0%A4%BF%E0%A4%82-%E0%A4%89%E0%A4%A4%E0%A5%8D%E0%A4%AA%E0%A5%8D%E0%A4%B0%E0%A5%87%E0%A4%B0%E0%A4%A3%E0%A4%BE-%E0%A4%9C%E0%A5%8D%E0%A4%AF%E0%A4%BE%E0%A4%9D%E0%A5%8D%E0%A4%B5%E0%A4%83
सामाजिक परिवेशय् ब्वलनाच्वंगु यथार्थ बाखँ ‘उच्च शिक्षा’या पत्रकार सम्मेलन क्वचाल,"माघ ७ गते शनिवाः किपूया १० वडाय् च्वंगु जोशीननी हेरिटेज होम्स एण्ड नेवाः रेष्टुरेन्टय् मगन इन्टरटेन्टमेन्टया लुखां पिदनीगु न्हूगु चिहा संकिपा ‘उच्च शिक्षा’या विषयस पत्रकार सम्मेलन क्वचाल । उगु पत्रकार सम्मेलनय् चिहा संकिपा ‘उच्च शिक्षा’ या च्वमि व निर्देशक रजिन महर्जन, संकिपाया मू कलाकारपिं लक्ष्मीकुमार महर्जन उदास, न्हूम्ह युवा कलाकार क्रिशल श्रेष्ठ व संकिपाकःमि प्राविधिक कलाकार सुदीप भजुं ‘उच्च शिक्षा’ चिहा संकिपा व संकिपा निर्माणया झ्वलय् थःथःगु अनुभव लिसें ‘उच्च शिक्षा’ छु खः धैगु विषयस थःथःगु धारणा तःगु खः । उगु पत्रकार सम्मेलनय् संकिपा च्वमि व निर्देशक रजिन महर्जनया लसय् व सलय्, ईश्वर दाहालया रचना व सुरेन्द्र श्रेष्ठं संगीत संयोजन यानातःगु चिहा संकिपा ‘उच्च शिक्षा’या प्रोमोशनल म्ये ‘आफै जान्ने...’ बोलया म्येया भिडियो नं न्ह्यब्वःगु खः । पत्रकार सम्मेलनय् ‘उच्च शिक्षा’ या च्वमि व निर्देशक रजिन महर्जनं ‘उच्च शिक्षा’ छगू सामाजिक परिवेशय् थौंकन्हय् ब्वलनाच्वंगु यथार्थ बाखनय् आधारित चिहा संकिपा जूगु जानकारी उपस्थित पत्रकारपिनिगु दथुइ जानकारी ब्यूगु खः । अथेहे, ज्याझ्वःया न्ह्यसः तयेगु व अन्तरक्रिया इलय् नेपालभाषा सिने पत्रकारिता क्षेत्रया न्हापांम्ह सिनेपत्रकार लिसें नेपालभाषा म्यूजिक भिडियो क्षेत्रया दकले न्हापांम्ह म्यूजिक भिडियो निर्देशक विजयरत्न असंबरे, नेवाः राष्ट्रिय पत्रकार दबूया पुलांम्ह केन्द्रीय नायः लिसें संगीतकःमि व संचारकःमि सुरजवीर बज्राचार्य, किपुली पिदनाच्वंगु सहीद साप्ताहिकया सम्पादक नारायण महर्जन, किपुलिं हे पिदनाच्वंगु ज्वजलपा वाःपौ व कीर्तिपुर सन्देश साप्ताहिकया प्रकाशक सम्पादक नजरराम महर्जन लिसें लुभूया केविएस प्रोडक्सनया कृष्णभक्त श्रेष्ठपिन्सं थःथःगु नुगःखँ नापनापं ‘उच्च शिक्षा’ चिहा संकिपाया विषयस जिज्ञासा व न्ह्यसः तःगु खःसा उगु जिज्ञासा व न्ह्यसःया लिसः बिसें ‘उच्च शिक्षा’ चिहा संकिपाया निर्देशक व च्वमि रजिन महर्जनं सहजीककरण याःगु खः । चिहा संकिपा ‘उच्च शिक्षा’ या निर्मात्री जमुना महर्जनं उगु संकिपाया कलाकार, प्राविधिक लिसें ग्वाहालिमिपिन्त मतिनाया चिं कथं लसता पौ लःल्हाःगु उगु पत्रकार सम्मेलन नेवाः अनलाइनन्यूजया सम्पादक किपूया ललेन्द्र शाक्यं न्ह्याकूगु खः ।","नेवा: अनलाइन न्युज | २०७९ माघ ८, आइतबार १४:२९:३१  ",https://www.newaonlinenews.com//%E0%A4%B8%E0%A4%BE%E0%A4%AE%E0%A4%BE%E0%A4%9C%E0%A4%BF%E0%A4%95-%E0%A4%AA%E0%A4%B0%E0%A4%BF%E0%A4%B5%E0%A5%87%E0%A4%B6%E0%A4%AF%E0%A5%8D-%E0%A4%AC%E0%A5%8D%E0%A4%B5%E0%A4%B2%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%AF%E0%A4%A5%E0%A4%BE%E0%A4%B0%E0%A5%8D%E0%A4%A5-%E0%A4%AC%E0%A4%BE%E0%A4%96%E0%A4%81-%E2%80%98%E0%A4%89%E0%A4%9A%E0%A5%8D%E0%A4%9A-%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%BE%E2%80%99%E0%A4%AF%E0%A4%BE-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%B8%E0%A4%AE%E0%A5%8D%E0%A4%AE%E0%A5%87%E0%A4%B2%E0%A4%A8-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2
नेपालभाषा व खस नेपाली भासं मगनया ‘उच्च शिक्षा’ यूट्युब च्यानलय् सार्वजनिक (भिडियो),"किपूया मगन इन्टरटेन्टमेन्टया लुखां रजिन महर्जनया निर्देशन व लेखनय् चिहा संकिपा ‘उच्च शिक्षा’ मगन इन्टरटेन्टमेन्टया अफिसियल यूट्युब च्यानलय् नेपालभाषा व खस नेपाली भासं सार्वजनिक जूगु दु । माघ ११ गते बुधवाः किपूया पांगाय् च्वंगु कीर्तिपुर सिनेप्लेक्स हलय् विशेष प्रिमियर शो यानाः उगु चिहा संकिपा माघ १२ गते बिहिवाः श्रीपंचमीया दिं यूट्युब च्यानलय् सार्वजनिक याःगु खः । प्रिमियर शो ज्याझ्वलय् किपू नगरपालिकाया उपप्रमुख शुभलक्ष्मी शाक्य सुनितालिसें प्रदेश १० या सांसद पुकार महर्जन,  किपू नगरपालिकाया पुलांम्ह प्रमुख रमेश महर्जन, किपू नगरपालिकाया पुलांम्ह उपप्रमुख सरस्वती रिजाल खड्गी, मध्यपुरथिमि नगरपालिकाया पुलांम्ह प्रमुख मदनसुन्दर श्रेष्ठ, बरिष्ठ संस्कृतिविद् गणेशराम लाछी, किपू नगरपालिकाया पुलांपिं वडाध्यक्षपिं हर्ष महर्जन, रमेशमान डंगोल, अमन महर्जन लिसेलिसें २ वडाया मिसा वडा दुजः शर्मिला श्रेष्ठ महर्जनपिनिगु उपस्थिति दूगु खः । अथेहे, उगु ज्याझ्वलय् नांजाःपिं कलाकार हिसिला महर्जन राजमति, निर्देशक कलाकार रामकृष्ण खड्गी, सुरेन्द्र तुलाधर, क्यामेरा पर्सन निर्देशक बिके जल्मी, बरिष्ठ खलपात्र नरेन्द्र थापा, स्वतन्त्र संसार महर्जन, सुरज व्यञ्जनकार, रुपेन श्रेष्ठ थक्वाःमि, संगीतकःमि रमण सिंह श्रेष्ठ, शोभा महर्जन, सुशील राजोपाध्याय, रवि सायमि, रवि महर्जन लिसेलिसें आपालं कलाकःमिपिनिगु उपस्थिति दूगु खः । ज्याझ्वलय् कीर्तिपुर उद्योग वाणिज्य संघया संस्थापक नायः राज्यलक्ष्मी शाक्यलिसें संचारकःमिपिं दर्शनवीर शाक्य, सरव महर्जन, नारायण महर्जन, कृष्ण प्रजापति, रामराजा बज्राचार्य, प्रेमहा महर्जन, दुर्गालाल शाही, उप–प्राध्यापक संस्कृतिविद् डा. बज्रमुनि बज्राचार्य, साहित्यकार राजेन्द्रकुमार पुता, स्क्रीप्ट राइटर राज महर्जनलिसेलिसें आपालं संचारकःमिपिनिगु व आपालं स्वकुमिपिनिगु उपस्थिति दूगु खः ।  मगन इन्टरटेन्टमेन्टया लुखां सार्वजनिक जूगु चिहा संकिपा ‘उच्च शिक्षा’य् नांजाःम्ह कलाकःमि लक्ष्मीकुमार महर्जन उदासं मू भूमिका म्हितातःगु दुसा मेम्ह युवा पात्र क्रिशल श्रेष्ठं नं मू भूमिका म्हितातःगु दु । क्रिशल श्रेष्ठया थुगु हे चिहा संकिपा ‘उच्च शिक्षा’ डेब्यु संकिपा खः । अथेहे, लोकंह्वाःम्ह कलाकार कृष्णभक्त महर्जनलिसें दिनेश भजु, विनोद महर्जन, सकिना भट, मचा कलाकारपिं श्रयम महर्जन, परलिन महर्जन व आयुष महर्जनपिन्सं अभिनय यानातःगु दु ।  अथेहे, थुगु चिहा संकिपाय् संजीवरत्न शाक्यया कला निर्देशन व कलर करेक्सन दुसा सह–निर्देशन विक्रम महर्जनं यानातःगु दु । चिहा संकिपा ‘उच्च शिक्षा’या  प्रोडक्सन म्यानेजर विभुराज आचार्य, मास्टरिङ अनमोल थापा, सिनेम्याटोग्राफी उत्तम हुमागाइँ खःसा थुगु चिहा संकिपाया निर्माता रामचन्द्र महर्जन व जमुना महर्जन खः । (थन क्लीक यानाः चिहा संकिपा ‘उच्च शिक्षा’ स्वयादिसँ – नेपालभाषा)","नेवा: अनलाइन न्युज – ललेन्द्र शाक्य | २०७९ माघ १३, शुक्रबार १२:४६:३७  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%B5-%E0%A4%96%E0%A4%B8-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A5%80-%E0%A4%AD%E0%A4%BE%E0%A4%B8%E0%A4%82-%E0%A4%AE%E0%A4%97%E0%A4%A8%E0%A4%AF%E0%A4%BE-%E2%80%98%E0%A4%89%E0%A4%9A%E0%A5%8D%E0%A4%9A-%E0%A4%B6%E0%A4%BF%E0%A4%95%E0%A5%8D%E0%A4%B7%E0%A4%BE%E2%80%99-%E0%A4%AF%E0%A5%82%E0%A4%9F%E0%A5%8D%E0%A4%AF%E0%A5%81%E0%A4%AC-%E0%A4%9A%E0%A5%8D%E0%A4%AF%E0%A4%BE%E0%A4%A8%E0%A4%B2%E0%A4%AF%E0%A5%8D-%E0%A4%B8%E0%A4%BE%E0%A4%B0%E0%A5%8D%E0%A4%B5%E0%A4%9C%E0%A4%A8%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B
हुलाप्याखं कासाय् अग्रिया सिंह न्हाप लात,"नेपाल राष्ट्रिय खड्गी समाज येँ जिल्लाया ग्वसालय् जुउगु नेवाः हुलाप्याखं कासा ११४३ य् अग्रिया सिंहं न्हाप सिरपाः त्याकेत ताःलागु दु ।  झिंनिदँनिसें नीदँतकया कासामि दुथ्याःगु थ्व कासाय् रियाना मानन्धर ल्यू, सुजाता नकःमि लियांल्यू लाःगु दुसा प्यंगूगु व न्यागुगु थासय् स्वस्ति हिरा शिख्राकार व दृष्टि मानन्धर लाःगु दु ।  उगु ज्याझ्वलय्  सोहन शाही व रुमिका राईयात जुरी च्वइस अवार्ड बिउगु दु । अथेहेतुं वसः तिसापाखेया सिरपाः सुस्मा घले, हावभावपाखेया सिरपाः सनिया शाही व बाँलाक्क श्रृंगार यानातःगुलिं एजस्वी प्रजापतियात सिरपाः लःल्हाःगु खः । येँया बसन्तपुलिइ जुउगु उगु फाइनल राउण्ड ज्याझ्वः नेपाल राष्ट्रिय खड्गी समाजया केन्द्रिय नायः नन्दकिशोर शाही मूपाहाँसुइ जुउगु खःसा नेपाल राष्ट्रिय खड्गी समाज येँ जिल्लाया नायः सुभाष शाहीया सभानायसुइ जुउगु खः । नांजाःम्ह कोरियोग्राफर राजन शाहीया कजिसुइ ग्वसाः ग्वःगु थ्व कासाया निंतिं येँ, यल, ख्वपः व किपुलिइ बिस्कं बिस्कं अडिसन याना कासामि ल्यःगु खः । थुकथं मुक्कं स्वीगुम्ह कासामि फाइनल राउण्डया निंतिं ल्यज्या जुउगु खः । थीथी थासय् जूगु अडिसन राउण्डय् संजय शर्मा राजोपाध्याय, अन्नपुर्णेश्वरी श्रेष्ठ, बालमुकुण्द प्रजापति, महेश प्रकाश हाडा, भोगेन्द्र मानन्धर, संगीता खडगी, तिमिला गोपाली व राकेश थापा निर्णायक कथं च्वनादीगु खः । अथेहेतुं फाइनल राउण्डया निर्णायकय् हुलाप्याखं ख्यलय् नांजापिं नारायणदेवी प्रधान, राजु शाह, श्याम शाही, भुवन श्रेष्ठ व संगीत विशेषज्ञ कथं अमरराज शर्मा राजोपाध्याय, गोविन्द ह्युमत, जुगल डंगोल व बालकृष्ण बंशीं लगायतं निर्णायकया ज्या यानादीगु खः ।","नेवा: अनलाइन न्युज – विजयरत्न | २०७९ माघ १६, सोमबार १०:५९:२५  ",https://www.newaonlinenews.com//%E0%A4%B9%E0%A5%81%E0%A4%B2%E0%A4%BE%E0%A4%AA%E0%A5%8D%E0%A4%AF%E0%A4%BE%E0%A4%96%E0%A4%82-%E0%A4%95%E0%A4%BE%E0%A4%B8%E0%A4%BE%E0%A4%AF%E0%A5%8D-%E0%A4%85%E0%A4%97%E0%A5%8D%E0%A4%B0%E0%A4%BF%E0%A4%AF%E0%A4%BE-%E0%A4%B8%E0%A4%BF%E0%A4%82%E0%A4%B9-%E0%A4%A8%E0%A5%8D%E0%A4%B9%E0%A4%BE%E0%A4%AA-%E0%A4%B2%E0%A4%BE%E0%A4%A4
जुजुकाजी रंजितया न्हूगु सोलो एल्बम पिदन,"छन्त जि धाथें यःगु खःसा थ्व खँ छकः जित धयाबिउ ”   छगू इलय् तसकं लोकंह्वागु म्ये खः । आः चक नं थ्व म्ये उतिकं हे लोकंह्वानाच्वंगु दनि । थज्यागु सदां लोकंह्वानाच्वंगु म्येया म्येहालामि  वरिष्ठ संगीतकःमि जुजुकाजी रंजितया न्हूगु सोलो एल्बमू मतिनाया गल्लि ” शुक्रबार रसियन हाउसय् पितब्वज्या जुल । जनकवि दुर्गालाल श्रेष्ठ मूपाहाँसुइ जुउगु पितब्वज्या  ज्याझ्वलय् मूपाहां जनकवि दुर्गालाल श्रेष्ठयात दोसल्ला न्ययेका सम्मान नं याःगु खः । ज्याझ्वलय् म्येचाःया बिषययात कयाः म्येचाःया संगीतकारपिं जुगल डंगोल व मनराजा नकःमिं नुगः खँ तयाःदीगु खः । म्येचाःया नां व म्येया बोल भारतया नांजाःम्ह दार्शनिक एवं कवि कवीरया वाणिं प्रभावित जूगु खँ वक्ता मल्ल के सुन्दरं जानकारी नं बियादिल । म्येया बिषयलय् दुर्गालाल श्रेष्ठं नुगः खँ तयेगु झ्वलय् जनकवि श्रेष्ठं द्यः धैपिं फोहर जुसां, खिउँ थाय् जुसां मतिना दुथाय् दइ धैगु भाव मतिनाया गल्लि म्येचाःया टाइटल ट्राय्कय् दुगु बारे खँ कनादिल । मेम्ह पाहाँ प्रकाश साय्‌मिं कवि दुर्गालाल श्रेष्ठया तारिफ यानादीसें हरिवंश राय् बच्चनया चिनाखँ अनुवाद जूगु सुलिं सफू या बिषय स्वाकाः वय्कया लेखन प्रेरणाया खँ न्ह्यथनादिल । ज्याझ्वलय् पूर्व मुख्य सचीव एवं केसू गुथिया संस्थापक अध्यक्ष केशव राज राजभण्डारीं  भिंतुना देछासे जीवनय् संगीतया महत्व दुगु खँया बिषय कुलादिल । नेपाल रुसिया फ्रण्डशीप एण्ड कल्चरल एसोशियशनया स्वराज शाक्यया सभानायसुइ जुउगु पितब्वज्या ज्याझ्वलय् थुगु हे म्येचाःया ूछन्त लुमंकाः” बोलया म्येया म्युजिक भिडियो या नं पितब्वज्या नं जूगु खः ।","नेवा: अनलाइन न्युज | २०७९ माघ १४, शनिबार १६:१४:१४  ",https://www.newaonlinenews.com//%E0%A4%9C%E0%A5%81%E0%A4%9C%E0%A5%81%E0%A4%95%E0%A4%BE%E0%A4%9C%E0%A5%80-%E0%A4%B0%E0%A4%82%E0%A4%9C%E0%A4%BF%E0%A4%A4%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A5%82%E0%A4%97%E0%A5%81-%E0%A4%B8%E0%A5%8B%E0%A4%B2%E0%A5%8B-%E0%A4%8F%E0%A4%B2%E0%A5%8D%E0%A4%AC%E0%A4%AE-%E0%A4%AA%E0%A4%BF%E0%A4%A6%E0%A4%A8
‘निफ’या जुरीइ नेपाःपाखें प्रियंका कार्की व इन्द्रलाल बलामी मनोनित,"थ्वहे वइगु चैत्र २ गतेनिसें ६ गते (मार्च १६–२०) तक जुइगु खुक्वःगु ‘नेपाल अन्तर्राष्ट्रिय चलचित्र महोत्सव’ (निफ)या जुरी कमिटीइ निम्ह नेपाली कलाकःमि मनोनित जूगु दु । निफया जुरीइ नांजाःम्ह नकिं प्रियंका कार्की फिचरपाखेया जुरी दुजलय् व माया एकेदेमिया इन्द्रलाल बलामी चीहाकःगु व वृत्तचित्र जुरी कमिटीइ मनोनित जूगु दु । निफय् छनौट जुयाः निगूगु चरणय् थ्यंकूगु ३५ गू देसया ९५ ताःहाकःगु, चीहाकःगु, वृत्तचित्र व एनिमेटेड संकिपामध्येपाखें न्हयगू विधाय् झिंप्यंगू सिरपाः लःल्हाइगु जूगु दु ।","नेवा: अनलाइन न्युज – ललेन्द्र शाक्य | २०७९ माघ २०, शुक्रबार १६:१४:५३  ",https://www.newaonlinenews.com//%E2%80%98%E0%A4%A8%E0%A4%BF%E0%A4%AB%E2%80%99%E0%A4%AF%E0%A4%BE-%E0%A4%9C%E0%A5%81%E0%A4%B0%E0%A5%80%E0%A4%87-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%AA%E0%A5%8D%E0%A4%B0%E0%A4%BF%E0%A4%AF%E0%A4%82%E0%A4%95%E0%A4%BE-%E0%A4%95%E0%A4%BE%E0%A4%B0%E0%A5%8D%E0%A4%95%E0%A5%80-%E0%A4%B5-%E0%A4%87%E0%A4%A8%E0%A5%8D%E0%A4%A6%E0%A5%8D%E0%A4%B0%E0%A4%B2%E0%A4%BE%E0%A4%B2-%E0%A4%AC%E0%A4%B2%E0%A4%BE%E0%A4%AE%E0%A5%80-%E0%A4%AE%E0%A4%A8%E0%A5%8B%E0%A4%A8%E0%A4%BF%E0%A4%A4
कवयित्रीपिं दथुइ चिनाखँ च्वज्याया विषयस मुँज्या किपुली,"चिनाखं ख्यलय् पलाः न्ह्याकाः वयाच्वंपिं नेवाः मिसापिं (कवयित्रीपिं) दथुइ ‘सृजनात्मक च्वज्या व कविता लेखन’ यात कयाः शनिवाः छगू कार्यशाला मुँज्या जूगु दु ।किपूया १० वडा मंगल त्वाः गलय् च्वंगु हिलसाइड होटेल एण्ड रिसोर्ट्सय् जूगु उगु मुँज्या नेपालभाषा एकेदेमिया साहित्य कवःया ग्वसालय् जुउगु खः ।  भाषाह्यःमि डा. ज्योतिप्रभा तुलाधरं संयोजन व सहजीकरण यानादीगु उगु मुँज्याय् ग्वसाः खलःया साहित्य कवः कजि त्रिरत्न शाक्यं लसकुस यासें देसया शासन प्रणाली हिले धुंकल धइगु अनुभूति खस भाषायापिं छथ्वः त्वःताः नेवाः भाय् लगायत मेमेगु भाषाया साहित्य सृजना ख्यलय् अनुभुत मजूनि धकाः धयादिलसा नेपालभाषा एकेदेमिं थज्याःगु लकसय् छुं नं ज्या याये थाकुया च्वन धकाः धयादिल । ज्याझ्वलय् मुँज्या संयोजक तुलाधर मयजुं नेपालभाषा एकेदेमिथें ज्याःगु नेवाःतय्गु गौरवशाली प्राज्ञिक संस्थां छुं ज्या यायेत स्रोत साधन मगानाच्वंगु दु धकाः न्यनाः नुगः मछिन धासें एकेदेमिया ग्वसालय् थुकथं न्हूपिं पुलांपिं मिसा चिनाखँमि मुंकाः कार्यशाला जूगुयात च्वछाया दिल । उगु कार्यशालाया सह–संयोजन कवयित्री मयजु रजनी मिलां यानादीगु खःसा मुँज्याय् नांजाःम्ह कवयित्री प्रतिसरा सायमिं मिसा छम्ह साहित्यकारया जीवनय् वइगु हाथ्या व च्वज्याय् निरन्तरताया बारे खँ तयादिल ।  अथेहे तुं सृजनात्मक च्वज्याय् चिनाखँ सृजना व चिनाखँया रुप व कलालिसें तत्व विधानयात कया संयोजक तुलाधर मयजु व सह–संयोजक रजनी मिलां खँ तयादिल । मुँज्याया लिपांगु चरणय् नांजाःम्ह चिनाखँमि व सन्चारकःमि सुरेशकिरण मानन्धरं आधुनिक चिनाखँया विषयवस्तु व प्रस्तुतिकरण व नांजाःम्ह साहित्यविद् व सन्चारकःमि रमेशकाजी स्थापितं चिनाखंय् ध्वनि, छन्द व लय् बारे खँ कनादिल । न्हूपि व पुलांपिं मिसा चिनाखँमि कवयित्रीपिनिगु ब्वति दूगु उगु मुँज्याय् छम्ह फेशन डिजायनर कथं नांजाःम्ह कलाकार शोभा महर्जन, चिनाखँ ख्यलय् छगू छाप त्वते धुंकूम्ह रश्मी नापित, हिसिलिना शाक्य, शिमला शर्मा, मिनर्वा शर्मा लगायत थीथी व्यक्तिपिन्सं ब्वति काःगु खः । मुँज्याया न्हापांगु चरणय् ब्वति काःपिं सकसिनं मत थियाः नेवाः चिनाखँया विकासया लँपुइ न्ह्यानाच्वने धकाः पाःफःगु खः ।","नेवा: अनलाइन न्युज – विजयरत्न | २०७९ माघ २२, आइतबार १४:४४:५५  ",https://www.newaonlinenews.com//%E0%A4%95%E0%A4%B5%E0%A4%AF%E0%A4%BF%E0%A4%A4%E0%A5%8D%E0%A4%B0%E0%A5%80%E0%A4%AA%E0%A4%BF%E0%A4%82-%E0%A4%A6%E0%A4%A5%E0%A5%81%E0%A4%87-%E0%A4%9A%E0%A4%BF%E0%A4%A8%E0%A4%BE%E0%A4%96%E0%A4%81-%E0%A4%9A%E0%A5%8D%E0%A4%B5%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A4%BE-%E0%A4%B5%E0%A4%BF%E0%A4%B7%E0%A4%AF%E0%A4%B8-%E0%A4%AE%E0%A5%81%E0%A4%81%E0%A4%9C%E0%A5%8D%E0%A4%AF%E0%A4%BE-%E0%A4%95%E0%A4%BF%E0%A4%AA%E0%A5%81%E0%A4%B2%E0%A5%80
नेपालभाषाया संकिपा ‘ तिब: द सपोर्ट ’ या शुटिङ्ग अमेरिकाय् ,"'जामन गुभाजु' नांयागु ऐतिहासिक महत्व दुगु नेवाः संकिपा दयेकूम्ह निर्देशक रवि सायमिया निर्देशनय् दयेके ज्या जुयाच्वंगु  ‘तिब: द सपोर्ट ’  संकिपाया शुटिङ्ग स्वनिगःया थीथी थासय् जुयाच्वंगु दुसा थ्वहे संकिपाया छुं ब्व अमेरिकाया अमेरिकाया मेरिल्याण्ड राज्यया गेथेसवर्ग सहरय् नं जयाच्वंगु खँया जानकारी वःगु दु ।  उगु शुटिङ्गया  दक्वं भाला अमेरिकास्थित नेपाली ल्याय्म्ह तयेगु पुचः ‘द हिमालयन भाइब’ पाखें क्वबियाच्वंगु दु  । थुकथं अमेरिकाय् शुटिङ्ग जुउगु थ्व न्हापांगु नेवाः संकिपा जुउगु दु । उगु संकिपाया बाखं कथं अमेरिकाय् च्वनाच्वंपि पात्रया खँ नं दुथ्याना च्वंगुलिं अजा:गु लूया शुटिङ्ग अमेरिकाय् जुयाच्वंगु खःसा थ्व शुटिङ्गया भाला ‘द हिमालयन भाइब’ पाखे क्वबिया बिउगुलिं जक शुटिङ्ग सम्भव जूगु निर्देशक रवि सायमिं धयादिल । अमेरिकाय् छायांकन निर्देशन रोशन श्रेष्ठं यानादीगु दु । युट्युबय् थीथी भिडियो अपलोड याना प्रचारय् वयाच्वंगु ‘द हिमालयन भाइब’ पुचःया पासापिं अमेरिकाय् च्वनाच्वंपिं जूसां नेपालभाषा व नेवाः तजिलजियात माया मतिना यानावयाच्वंपिं जुउगुलिं प्यंगू चिहासंकिपा दयेका पिकाये धुंकुपिं खः । अमेरिकाया मेरील्यांडय् जुयाच्वंगु ‘ तिब: द सपोर्ट ’  शुटिङ्गय् कलाकार कथं दिवाकर धौभडेल, मिला श्रेष्ठ, जिम श्रेष्ठ, रवि शाक्यं ब्वति कयाच्वनादीगु दु । अथेहेतुं छायांकनया नापनापं शुटिङ्ग व्यवस्थापनया ज्या जयम्बु रंजित, मिला अमात्य व अनुप जोशी जाना; यानादीगु दु । थ्व संकिपाया  निर्माता सरजु रंजित व समिता रंजित श्रेष्ठ खःसा थुकिया  शुभमुहुर्त वंगु मङ्सिर २४ गतेखुन्हु येँय् जुउगु ख: । वाइल्ड बुल्स प्रोडक्सन, अमर चित्रकार व सुबिना चित्रकार जाना: पोष्ट प्रोडक्सनया भाला क्वबिया ज्या न्ह्याका: थ्व संकिपाया बाखं ओम शंकर श्रेष्ठयागु खः ।  निर्देशक रवि सायमिं जानकारी बियादी कथं थुके शुशील राजोपाध्याय, आशाकाजी थकु,संघरत्न शाक्य,पुष्करभक्त माथेमा, कृष्णभक्त महर्जन,सरस्वती मानन्धर, मैया मुनिकार, सुनिता ठाकुर, कन्चन तुलाधर, गङ्गा महर्जन, बिज्ञान पक्का, मनोज महर्जन,रेइना महर्जन लगायतया अभिनय स्वयेदइगु जुउगु दु । थ्व संकिपा आः खुलाया दुने पिहाँ वइगु खँ दु ।","नेवा: अनलाइन न्युज – विजयरत्न | २०७९ माघ २३, सोमबार १०:४२:४१  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE%E0%A4%AF%E0%A4%BE-%E0%A4%B8%E0%A4%82%E0%A4%95%E0%A4%BF%E0%A4%AA%E0%A4%BE-%E2%80%98-%E0%A4%A4%E0%A4%BF%E0%A4%AC-%E0%A4%A6-%E0%A4%B8%E0%A4%AA%E0%A5%8B%E0%A4%B0%E0%A5%8D%E0%A4%9F-%E2%80%99-%E0%A4%AF%E0%A4%BE-%E0%A4%B6%E0%A5%81%E0%A4%9F%E0%A4%BF%E0%A4%99%E0%A5%8D%E0%A4%97-%E0%A4%85%E0%A4%AE%E0%A5%87%E0%A4%B0%E0%A4%BF%E0%A4%95%E0%A4%BE%E0%A4%AF%E0%A5%8D
निगूगु संस्करणया नेपालभाषा स्टार म्यूजिक भिडियो अवार्डया तयारी अन्तिम् चरणय्,"नेपालभाषा स्टार म्यूजिक भिडियो ख्यलय् छगू बिस्कं महत्वं दुगु नेपालभाषाया म्यूजिक भिडियो अवार्ड थ्वहे वइगु माघ २९ गते जुइत्यंगु दुसा थ्व अवार्ड  म्युजिक भिडियो ख्यःया नितिं छगू विशेष दिं जुइ धइगु चर्चा जुयाच्वंगु दु ।  नेपालभाषाया म्यूजिक भिडियो ख्यलय् सक्रिय कलाकःमिलिसें कलाह्यमित सकलें छथाय् मुनाः थुगु दिंयात हनेगु निंति दक्व तयारी क्वचाःगु खँ ग्वसाःखलःया कजि संसार्स क्रिएसन्सया क्रियटिभ डाइरेक्टर स्वतन्त्रसंसार महर्जनं कनादीगु दु ।  थुगु दिनय् येँया कमलादीइ च्वंगु प्रज्ञा भवनया दबुलिइ नेपालभाषा स्टार म्युजिक भिडियो अवार्डया निगूगु संस्करण जुइत्यंगु दु ।   थ्व दिं झीगु नितिं, नेवाः कलाकःमि व कलाह्यमितय् नितिं विशेष खः । थ्वखुन्हु  म्ये, म्यूजिक भिडियो, संकिपाया दथुइ अवार्ड बीगु ज्या जुइ । गुलिसिया नितिं थ्व साधारण खँ जुइफु । दर्ता जूगु म्येया दथुइ नोमिनेसन, नोमिनेसनय् लाःपिनि दथुइ छम्हेसित अवार्ड बिइगु कथं अवार्ड जुइ, थुकी छु विशेष धकाः मेपिन्सं धायेफु । तर थ्व छगू विशेष कथंया ज्याझ्वः जुइ अले थ्व अवार्डयात दकले ताःहाकःगु व तःगु विधाय् बिउगु अवार्ड कथं वर्ल्ड रेकर्ड तयेगु कुतः जुइ धकाः स्वतन्त्रसंसारं धयादिल । नेपालभाषाया रंगीन बाःछिपौ पेजथ्रीपाखें प्यदँय् छक्वः पेजथ्री नेपालभाषा पिपुल्स च्वाइस अवार्ड यानाः वयाच्वंगु दु । उकी नेपालभाषाया संगीत, म्यूजिक भिडियो व संकिपा स्वंगुलिं ख्यःयात कःघानाः अवार्ड बीगु यानाच्वंगु दु । थ्व अवार्डया प्यंगूगु संस्करणतक जुइधुंकूगु दु ।  आः संसार क्रिएसन्सपाखें नेपालभाषा स्टार म्यूजिक अवार्ड यानावःगु दु । थुके म्युजिक भिडियो ख्यःयात जक कःघाना अवार्ड बिइगु ज्या जुइ । अवार्डया घोषणानिसें कयाः आःतकया खँ ल्हायेबलय् अवार्डया नितिं म्ये दर्ता व वयां लिपा सहभागी सकलसित दसिपौ वितरण, नोमिनेसन घोषणा, नोमिनेसनय् लायेत ताःलाःपिन्त दसिपौ व मेडल वितरण, अवार्डया प्रचारात्मक ज्याझ्वः कथं संसार अवार्ड कप फुटबल आदि ज्याझ्वःत जुइधुंकल । थुकथं घोषणानिसें मू ज्याझ्वःतक थ्यंबलय् थ्यंमथ्यं खुला ई बीधुंकल ।  मू ज्याझ्वः धुंकाः नं मेगु छुं ज्याझ्वः जुइगु खःनिला धइगु खँ नं दनि । ईया ल्याखं थुकथं दकले ताःहाकःगु अवार्ड ज्याझ्वः दयेकेगु कुतलय् ग्वसाःखलः दुगु जुल ।   उकिया नापं दकले तःधंगु अवार्ड ज्याझ्वः धकाः नं दावी यानातःगु दु । थुगु अवार्डय् स्वीनिगु विधा ला हे दुगु जुल । मेमेगु अवार्डय् छगू क्याटगरीइ साधारणतया न्याम्ह नोमिनिज दइ । थुकी छगू क्याटगरीइ झिम्ह÷झिम्ह नोमिनेसनय् तःगु दु । उकी दुने गायक, गायिका, संगीतकार, रचनाकार, संगीत संयोजकनिसें कयाः रेकर्डिङ स्टुडियो अले म्यूजिक भिडियोया कलाकार, निर्देशक, प्राविधिकनिसें प्रोडक्सन हाउसयात तकं दुथ्याकातःगु दु ।  थुके धार्मिक तथा देशभक्ति म्ये विधाया क्याटगरीइ धाःसा झिंन्याम्ह नोमिनेसनय् तःगु दु ।  अथेहे, थ्व अवार्डया निगूगु संस्करणय् ख्यालिजुजु मदनकृष्ण श्रेष्ठयात लाइफटाइम अचिभमेन्ट अवार्ड बीगु जूगु दुसा न्हयम्ह वरिष्ठ कलाकःमियात बीगु संसार सप्तरंगी कला सम्मान थुगुसी नं बीगु जूगु दु । थुके न्ह्यलुवाः संगीतकःमि रत्न बेहोशी , नगिना जोशी , सुशील राजोपाध्याय, गोविन्द ह्युमत, पवित्र कसाः, जुगल डंगोल व रामकृष्ण खड्गीयात हनिगु जुउगु दु । वहे कथं थुगुसी ग्वसाःखलःया कजि  स्वतन्त्रसंसार महर्जनया अबुजुया लुमन्तिइ संसार तेज स्मारक कला सम्मान थप जूगु दु । थुकी न्याम्हेसित सम्मान यायेत्यंगु दु । थुगु सम्मानपाखें कलाकःमिलिसें नेवाः कला ख्यःया प्रचारय् ग्वाहालि ब्यूगु धासें पत्रकार श्याम स्मृत व लहना मिडियायात नं सम्मान यायेत्यंगु दुसा अग्रज कलाकःमि पवन जोशी व अग्रज संगीतकःमि मनराजा नकःमि व म्येहालामि निशा देसारयात थ्व सम्मान लःल्हाइगु जुउगु दु । ","नेवा: अनलाइन न्युज – विजयरत्न | २०७९ माघ २६, बिहिबार ११:५३:३८  ",https://www.newaonlinenews.com//%E0%A4%A8%E0%A4%BF%E0%A4%97%E0%A5%82%E0%A4%97%E0%A5%81-%E0%A4%B8%E0%A4%82%E0%A4%B8%E0%A5%8D%E0%A4%95%E0%A4%B0%E0%A4%A3%E0%A4%AF%E0%A4%BE-%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%B8%E0%A5%8D%E0%A4%9F%E0%A4%BE%E0%A4%B0-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%A4%E0%A4%AF%E0%A4%BE%E0%A4%B0%E0%A5%80-%E0%A4%85%E0%A4%A8%E0%A5%8D%E0%A4%A4%E0%A4%BF%E0%A4%AE%E0%A5%8D-%E0%A4%9A%E0%A4%B0%E0%A4%A3%E0%A4%AF%E0%A5%8D
नीर शाह नं बिल चलचित्र विकास बोर्डया सल्लाहकार संयोजकपाखें राजीनामा,"चलचित्र विकास बोर्डया सल्लाहकार समितिपाखें संयोजक नीर शाहलिसें निम्ह दुजलं राजीनामा ब्यूगु दु ।  बोर्डया सदस्य सचिव व संचार लिसें सूचना प्रविधि मन्त्रालयया उपसचिव टंकबहादुर महतया कथं बुधवााः बहनी नीर शाह व दुजः सुशान्त कुमार श्रेष्ठं राजीनामा ब्यूगु खः । मेम्ह दुजः व चलचित्र कलाकार संघया नायः रविन्द्र खड्काया राजीनामा वःगु छवाः हे मपुवं संयोजक तकं जुयाच्वंम्ह नीर शाहया राजीनामा वःगु खः । नायः भुवन केसीं स्वला न्ह्यः नीर शाहया संयोजकत्वय् सल्लाहकार समिति नीस्वंगु खः । सदस्य सचिव महतं धाःगु दु, ‘सक्रिय भूमिका निर्वाह यायेमफूगु हुनि क्यंसें वय्कलं राजीनामा बियादीगु खः । कानूनी रुपं नं सल्लाहकार समिति धाइमखु । सम्भवतः वय्कलं सक्रिय जुइमफूगु महसुस यानादीगुलिं राजीनामा बियादीगु खः जुइ ।’ नीर शाह नं ज्या व्यस्तताया हुनिं थःम्हं राजीनामा बियागु धयादीगु दु । थः केशव भट्टराईया पालंनिसें हे सदस्य जुयाः वयाच्वनागु धासें नीर शाह नं वर्तमान नायः भुवन केसीं सल्लाहकार समितिइ आपालं मनूत तःगुप्रति असन्तुष्टि प्वंकूगु दु । ","नेवा: अनलाइन न्युज – ललेन्द्र शाक्य | २०७९ माघ २६, बिहिबार १५:५६:०३  ",https://www.newaonlinenews.com//%E0%A4%A8%E0%A5%80%E0%A4%B0-%E0%A4%B6%E0%A4%BE%E0%A4%B9-%E0%A4%A8%E0%A4%82-%E0%A4%AC%E0%A4%BF%E0%A4%B2-%E0%A4%9A%E0%A4%B2%E0%A4%9A%E0%A4%BF%E0%A4%A4%E0%A5%8D%E0%A4%B0-%E0%A4%B5%E0%A4%BF%E0%A4%95%E0%A4%BE%E0%A4%B8-%E0%A4%AC%E0%A5%8B%E0%A4%B0%E0%A5%8D%E0%A4%A1%E0%A4%AF%E0%A4%BE-%E0%A4%B8%E0%A4%B2%E0%A5%8D%E0%A4%B2%E0%A4%BE%E0%A4%B9%E0%A4%95%E0%A4%BE%E0%A4%B0-%E0%A4%B8%E0%A4%82%E0%A4%AF%E0%A5%8B%E0%A4%9C%E0%A4%95%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B0%E0%A4%BE%E0%A4%9C%E0%A5%80%E0%A4%A8%E0%A4%BE%E0%A4%AE%E0%A4%BE
नेपालभाषा स्टार म्युजिक भिडियो अवार्डय् सुनां छु अवार्ड काल ( सिरपाया पूवंक धलः ),"बिजयरत्न ख्यालिजुजु मदनकृष्ण श्रेष्ठयात लाइफटाइम अवार्ड  नेपालभाषा स्टार म्यूजिक भिडियो ख्यलय् छगू बिस्कं महत्वं दुगु नेपालभाषाया म्यूजिक भिडियो अवार्ड  वंगु शनिबार जुउगु दु ।  येँया कमलादीइ च्वंगु प्रज्ञा भवनया दबुलिइ जूगु नेपालभाषा स्टार म्युजिक भिडियो अवार्डया निगूगु संस्करणय् छगू क्याटगरीइ झिम्ह÷झिम्ह नोमिनेसनय् दुथ्याका तःगु दु । उकी दुने गायक, गायिका, संगीतकार, रचनाकार, संगीत संयोजकनिसें कयाः रेकर्डिङ स्टुडियो अले म्यूजिक भिडियोया कलाकार, निर्देशक, प्राविधिकनिसें प्रोडक्सन हाउसयात तकं दुथ्याकातःगु दु । थुके धार्मिक तथा देशभक्ति म्ये विधाया क्याटगरीइ धाःसा झिंन्याम्ह नोमिनेसनय् तःगु दु । थ्व अवार्ड ज्याझ्वलय् ख्यालिजुजु मदनकृष्ण श्रेष्ठयात लाइफटाइम अचिभमेन्ट अवार्ड पाखें छायपिउगु दुु । अथेहेतुं न्हयम्ह वरिष्ठ कलाकःमियात बीगु संसार सप्तरंगी कला सम्मान थुगुसी  न्ह्यलुवाः संगीतकःमि रत्न बेहोशी , कलाकार नगिना जोशी ,कलाकार सुशील राजोपाध्याय, संगीतकार गोविन्द ह्युमत,म्येहालामि पवित्र कसाः,संगीतकार जुगल डंगोल व संकिपा निर्देशक व सन्चारकःमि रामकृष्ण खड्गीयात लःल्हाःगु दु । वहे कथं थुगुसी ग्वसाःखलःया कजि  स्वतन्त्रसंसार महर्जनया अबुजुया लुमन्तिइ संसार तेज स्मारक कला सम्मान थप जूगु दु । थ्व सम्मानपाखें न्याम्हेसित सम्मान याःगु दु । थुगु सम्मानपाखें ं नेवाः कला ख्यःया प्रचारय् ग्वाहालि ब्यूगु धासें पत्रकार श्याम स्मृत व लहना मिडियायात नं सम्मान याःगु दुसा अग्रज कलाकःमि पवन जोशी व अग्रज संगीतकःमि मनराजा नकःमि व म्येहालामि निशा देसारयात नं थ्व सम्मान लःल्हाःगु दु । थौंकन्हय् दकले चर्चित म्ये सालुगु गाचाया पुचःयात संसार खोकना प्रतिभा कला सम्मानपाखें सम्मानित याःगु  दुसा म्युजिक भिडियो ख्यलय् ज्वःमदुगु योगदान बियादीम्ह आराध्यालक्ष्मी खड्गीयात थ्वं अवार्ड अवार्ड ज्याझ्वलय् दुथ्याःगु म्येया दुने दकले अप्वः म्ये निर्देशन व कोरियोग्राफी यानादीगुलिं व  युट्युबय् दकले अप्वः स्वःगु म्ये राजमति कुमतिया फिमेल भर्सन व दकले अप्वः म्ये अपलोड जूगु युट्युब च्यानल ज्योति म्यूजिक नं विशेष सम्मानं सम्मानित याःगु दु ।  थथे तसकं तःजिक क्वचाःगु थ्व अवार्ड ज्याझ्वलय् उत्कृष्ट युट्युबच्यानल डिजिटल पार्टनर पाखेया अवार्ड इलोहं प्रकाशनयात बिउगु दु । उगु सिरपाया पूवंक धलः थुकथं दु विधा नं १ सर्वोत्कृष्ट युट्युबच्यानल डिजिटल पार्टनर  विधा  सर्वोत्कृष्ट युट्युबच्यानल डिजिटल पार्टनर–इलोहं प्रकाशन, छन्त जिगु मायामदुला।। विधा नं २ सर्वोत्कृष्ट श्रृंगार कलाकार विधा  सर्वोत्कृष्ट श्रृंगार कलाकार विधा–उमिशा पाण्डे, छंगु लं  सर्वोत्कृष्ट श्रृंगार कलाकार–पपुलर विधा–आशिष भडेल, लिफःलिफः विधा नं ३ सर्वोत्कृष्ट भेषभुषा विधा  सर्वोत्कृष्ट भेषभुषा विधा–नासःड्रेस हाय्र सेन्टर, मयो जित विधा नं ४ सर्वोत्कृष्ट गीत रचनाकार विधा  सर्वोत्कृष्ट गीत रचनाकार विधा– शैलेश शाक्य, य बा य बा  सर्वोत्कृष्ट गीत रचनाकार–निर्णायक विधा– पुर्णकाजी ज्यापु ओम बाबा, मतिना फसं दाया  सर्वोत्कृष्ट गीत रचनाकार–प्रोत्साहन विधा– न्हुछेकाजी महर्जन, चसक्क मिन थ्व नुग।  सर्वोत्कृष्ट गीत रचनाकार–पब्लिकच्वाइस विधा– सुन्दर श्रेष्ठ ९बागमति भाई०, ए मयजु। विधा नं ५ सर्वोत्कृष्ट संगीत संयोजन विधा  सर्वोत्कृष्ट संगीत संयोजन–हरि शरण सायमी, जोवनया रंग।  सर्वोत्कृष्ट संगीत संयोजन–निर्णायक विधा–बुद्ध सायमी, प्रेम या नसा  सर्वोत्कृष्ट संगीत संयोजन–प्रोत्सहान विधा–फिरोज बज्राचार्य, लिफलिफ  सर्वोत्कृष्ट संगीत संयोजन–पपुलर विधा–भुपेन्द्र बज्राचार्य, माँ छन्त लुमंकाच्वना विधा नं ६ सर्वोत्कृष्ट संगीतकार विधा  सर्वोत्कृष्ट संगीतकार विधा– सुरेन्द्र श्रेष्ठ, बल्छी तया मन जिगु  सर्वोत्कृष्ट संगीतकार–निर्णायक विधा–अनिल तुलाधर, अयेला गुलु  सर्वोत्कृष्ट संगीतकार–प्रोत्सहान विधा–भुवन महर्जन, व मनु सु मनु  सर्वोत्कृष्ट संगीतकार–पब्लिक च्वाईस विधा–राजकुमार मानन्धर, भुतीमाली बापा त्या  सर्वोत्कृष्ट संगीतकार–पपुलर विधा–जिवित जल्मी, छु जुल रे विधा नं ७ सर्वोत्कृष्ट रेकर्डिङ्ग स्टुडियो विधा  सर्वोत्कृष्ट रेकर्डिङ्ग स्टुडियो विधा–विट्स् रेकर्डिङ्ग स्टुडिया, मां छन्त तंका  सर्वोत्कृष्ट रेकर्डिङ्ग स्टुडियो प्रोत्सहान विधा–विजय मास्की अन्नपुर्ण रेकर्डिङ्ग स्टुडिया, राजमति कुमति धाल विधा नं ८ सर्वोत्कृष्ट भिडियो रंग समिश्रण विधा  सर्वोत्कृष्ट रंग समिश्रण विधा–योवन शाक्य, यः मां  सर्वोत्कृष्ट रंग समिश्रण प्रोत्सहान विधा–संजीव रत्न शाक्य, व मनु सु मनु विधा नं ९  सर्वोत्कृष्ट भिडियो सम्पादन विधा  सर्वोत्कृष्ट भिडियो सम्पादन विधा–अनिल कुमार महर्जन, एय्ला गुलुं  सर्वोत्कृष्ट भिडियो सम्पादन प्रोत्सहान विधा–संजीव रत्न शाक्य, व मनु सु मनु विधा नं १० सर्वोत्कृष्ट फोटोग्राफर विधा  सर्वोत्कृष्ट फोटोग्राफर विधा –फोटो क्यान्भास, मयो जित विधा नं ११ सर्वोत्कृष्ट छायाँकन विधा  सर्वोत्कृष्ट छायाँकन विधा – सोहन मानन्धर, त्वते मखु जिं  सर्वोत्कृष्ट छायाँकन निर्णायक विधा– लुज सिंह, जोवनया रंग  सर्वोत्कृष्ट छायाँकन गैर नेवाः विधा– मोहन कुमार झिल्लु, ऐला गुलु विधा नं १२ सर्वोत्कृष्ट पोष्टर डिजाईनर विधाका विजेताः  सर्वोत्कृष्ट पोष्टर डिजाईनर विधा – ज्योति म्यूजिक, लिफः लिफः विधा नं १३ सर्वोत्कृष्ट निर्माण व्यवस्थापक÷नियन्त्रक विधा  सर्वोत्कृष्ट निर्माण नियन्त्रक विधा – सबिन श्रेष्ठ, चञ्चल चञ्चल  सर्वोत्कृष्ट निर्माण व्यवस्थापक विधा – उजय शाही, छु जुल रे विधा नं १४ सर्वोत्कृष्ट नृत्य निर्देशक विधा  सर्वोत्कृष्ट नृत्य निर्देशक विधा – राजिप बज्राचार्य, बल्छी तया मन जिगु  सर्वोत्कृष्ट नृत्य निर्देशक निर्णायक विधा –स्वजन रघुवंशी, श्याम सुन्दर विधा नं १५ सर्वोत्कृष्ट नवोदित गायिका विधा  सर्वोत्कृष्ट नवोदित गायिका विधा – रेजिना बज्राचार्य, बल्छी तया मन जिगु  सर्वोत्कृष्ट नवोदित गायिका निर्णायक विधा – सबिना मानन्धर, प्रेमया  नशा  सर्वोत्कृष्ट नवोदित गायिका पपुलर विधा – कल्पना श्रेष्ठ, छँगु लँ  सर्वोत्कृष्ट नवोदित गायिका प्रोत्साहन विधा – शुद्दलक्ष्मी श्रेष्ठ, ए मयजु विधा नं १६ सर्वोत्कृष्ट गायिका विधा  सर्वोत्कृष्ट गायिका विधा – कविता जोशी श्रेष्ठ, जोवन या रंग  सर्वोत्कृष्ट गायिका निर्णायक विधा – तेजवती जोशी, भिन्तुना भिन्तुना भिन्तुना  सर्वोत्कृष्ट गायिका प्रोत्साहन विधा – सबिता मालाकार, सुइका विधा नं १७ सर्वोत्कृष्ट गायक बहु धार विधा  सर्वोत्कृष्ट गायक बहु धार विधा – बि। आर। संगम, नख पत्तिं  सर्वोत्कृष्ट गायक बहु धार प्रोत्साहन विधा – एरोन महर्जन, य मा  सर्वोत्कृष्ट गायक बहु धार धार्मिक विधा – श्याम कृष्ण तुलाधर, लोकनाथ करुणामय विधा नं १८ सर्वोत्कृष्ट गायक उदयमान विधा  सर्वोत्कृष्ट गायक उदयमान विधा – राजेन्द्र शाक्य, चसक्क मिन थ्व नुग  सर्वोत्कृष्ट गायक उदयमान निर्णायक विधा – विरज महर्जन, छँ लुइवं हे जीवन  सर्वोत्कृष्ट गायक उदयमान प्रोत्साहन विधा – तारा राम मुनंकर्मी, ढुकुपिकु केने छन्त  सर्वोत्कृष्ट गायक उदयमान पपुलर विधा – जितेन शाक्य, गन छु दोन विधा नं १९ सर्वोत्कृष्ट गायक नवोदित पुरुष   सर्वोत्कृष्ट गायक पुरुष नवोदित विधा – सिद्घार्थ बज्राचार्य, बल्छी तया मन जिगु  सर्वोत्कृष्ट गायक पुरुष नवोदित निर्णायक विधा – मुकेश शाक्य, छँगु हे खँ ला ख  सर्वोत्कृष्ट गायक पुरुष नवोदित पपुलर विधा – अमोघ वीर बज्राचार्य, अप्सरा थें च्वं विधा नं २० सर्वोत्कृष्ट गायक पुरुष विधा  सर्वोत्कृष्ट गायक पुरुष विधा – सतिश महर्जन, ए मयजु  सर्वोत्कृष्ट गायक पुरुष पब्लिक च्वाइस विधा – शैलेन्द्र तुलाधर, जिगु मतिना या  सर्वोत्कृष्ट गायक पुरुष प्रोत्साहन विधा – राजेन्द्र श्रेष्ठ, मुसगु ऐला विधा नं २१ सर्वोत्कृष्ट नवोदित मोडल महिला विधा  सर्वोत्कृष्ट नवोदित मोडल – न्यान्सी महर्जन, छन्त नापल्या सातकी  सर्वोत्कृष्ट नवोदित मोडल  – श्रृष्टी महर्जन, छँ लुइवं हे जीवन विधा नं २२ सर्वोत्कृष्ट मोडल महिला विधा  सर्वोत्कृष्ट मोडल महिला– रोजिना सुवाल, मयो जित  सर्वोत्कृष्ट मोडल महिला निर्णायक विधा – भिन्तुना जोशी, य बा य बा       सर्वोत्कृष्ट मोडल महिला पपुलर विधा – आराध्या लक्ष्मी खड्गी, खनागु छन्त जिँ गन विधा नं २३ सर्वोत्कृष्ट नवोदित मोडल पुरुष विधा  सर्वोत्कृष्ट नवोदित मोडल – अनुज शाक्य, मुसु मुसु न्हिला वम्ह  सर्वोत्कृष्ट नवोदित मोडल  निर्णायक विधा –  रविन्द्र शाही, छँगु लँ  सर्वोत्कृष्ट नवोदित मोडल  पपुलर – अमोघ वीर बज्राचार्य, अप्सरा थेँ च्वँ  सर्वोत्कृष्ट नवोदित मोडल पुरुष पब्लिक च्वाइस  – बिन्दे महर्जन, ख्वा छँगु गुलि बाँला  विधा नं २४ सर्वोत्कृष्ट मोडल पुरुष विधा  सर्वोत्कृष्ट मोडल पुरुष– सुरज नापित, दुनुग्लँ निसेँ ल्यम्ह  सर्वोत्कृष्ट मोडल पुरुष निर्णायक – सुरज ब्यञ्जनकार, सुला सुला वा  सर्वोत्कृष्ट मोडल पुरुष पपुलर – किशोर चिपालु, मुसगु ऐय्ला विधा नं २५ सर्वोत्कृष्ट मोडल चरित्र भुमिका विधा  सर्वोत्कृष्ट मोडल चरित्र भुमिका विधा –  लक्ष्मी कुमार महर्जन, व मनु सु मनु  सर्वोत्कृष्ट मोडल चरित्र भुमिका निर्णायक विधा – सबिन शाक्य, दुःख दुःख  सर्वोत्कृष्ट मोडल चरित्र भुमिका पपुलर  – सुनिता श्रेष्ठ, माँ छन्त लुमंका च्वना  सर्वोत्कृष्ट मोडल  चरित्र भुमिका पब्लिक च्वाइस – ध्रुब  कपाली, लमी तता  सर्वोत्कृष्ट मोडल  चरित्र भुमिका  प्रोत्साहन  – तीर्थ अवाले ‘कुमा’, ऐय्ला गुलु विधा नं २६ सर्वोत्कृष्ट परिकल्पना÷कला÷सह–निर्देशक विधा  सर्वोत्कृष्ट भिडियो सह–निर्देशक विधा – मञ्जिल शाक्य, छँगु हे खँला ख  सर्वोत्कृष्ट भिडियो निर्देशक  परिकल्पना – दर्शन वीर शाक्य, छन्त जीगु माया मदुला  सर्वोत्कृष्ट भिडियो निर्देशक  परिकल्पना–निर्णायक  – सुरेन्द्र मानन्धर, लमी तता  सर्वोत्कृष्ट भिडियो निर्देशक  परिकल्पना–पपुलर                                                                           – सुरेन्द्र तुलाधर, माँ छन्त लुमंका च्वना विधा नं २७ सर्वोत्कृष्ट भिडियो निर्देशक उदयीमान  विधा  सर्वोत्कृष्ट भिडियो निर्देशक  उदयीमान – राजन शाही, छन्त जीगु माया मदुला  सर्वोत्कृष्ट भिडियो निर्देशक  उदयीमान  पब्लिक च्वाइस  – राम श्रेष्ठ, ए मयजु  सर्वोत्कृष्ट भिडियो निर्देशक  उदयीमान  निर्णायक  – रजिन महर्जन, व मनु सु मनु विधा नं २८ सर्वोत्कृष्ट भिडियो निर्देशक विधा  सर्वोत्कृष्ट भिडियो निर्देशक विधा – रवि सायमी, य बा य बा  सर्वोत्कृष्ट भिडियो निर्देशक निर्णायक विधा – सुरज महर्जन, खनागु छन्त जीँ गन  सर्वोत्कृष्ट भिडियो निर्देशक पपुलर विधा – विश्वास बज्राचार्य, छँगु हे खँ ला ख विधा नं २९ सर्वोत्कृष्ट कम्पनी तथा आधिकारीक व्यक्ति  निर्माता  विधा  सर्वोत्कृष्ट कम्पनी तथा आधिकारीक व्यक्ति  निर्माता – रामकृष्ण खड्गी जुजु, नेपा जिगु प्रा   सर्वोत्कृष्ट कम्पनी तथा आधिकारीक व्यक्ति  निर्माता  प्रोत्साहन  – सुमित्रा महर्जन, नख पत्ति  सर्वोत्कृष्ट कम्पनी तथा आधिकारीक व्यक्ति  निर्माता  पब्लिक च्वाइस विधा – ओम प्रकाश महर्जन, स्व रे छँगु मतिना विधा नं ३० सर्वोत्कृष्ट म्युजिक भिडियो विधा  सर्वोत्कृष्ट म्युजिक भिडियो विधा – शैलेश शाक्य, य बा य बा विधा नं ३१ सर्वोत्कृष्ट विशेष छनौट म्युजिक भिडियो ९धार्मिक तथा देशभक्ति विधा  सर्वोत्कृष्ट गायिका धार्मिक विधा – गंगा देवी महर्जन, छँगु शरणय वया  सर्वोत्कृष्ट भजन खलः विधा – धापाखेल ज्ञानमाला भजन म्ये हालामी   सर्वोत्कृष्ट गायिका देशभक्ति विधा – लसता जोशी, भिन्तुना भिन्तुना भिन्तुना  सर्वोत्कृष्ट गायक धार्मिक विधा – श्याम कृष्ण तुलाधर, लोकनाथ करुणामय विधा नं ३२ सर्वोत्कृष्ट विशेष मनोनयन, प्रवासी कलाकार विधा  सर्वोत्कृष्ट गायक  हङकङ – राजेन्द्र डंगोल, व मनु सु मनु  सर्वोत्कृष्ट गीत रचनाकार अस्ट्रेलिया – राजु मानन्धर, ख्वा छँगु गुलि बाँला  सर्वोत्कृष्ट संगीतकार हङकङ– कृष्ण भक्त महर्जन, गुलिजक बाँला  सर्वोत्कृष्ट गायक – पब्लिक च्वाइस  हङकङ – महेश शिल्पकार, छँगु नुग जित ब्यु सप्तरंगी कला सम्मान  रत्न बेहोसी वरिष्ठ संगीतकार  नगिना जोशी  वरिष्ठ कलाकार÷गायिकार्  सुशील राजोपाध्याय  वरिष्ठ कलाकार  पवित्र कसाः  वरिष्ठ गायक  गोविन्द ह्युमत  वरिष्ठ संगीतकार  जुगल डंगोल   वरिष्ठ संगीतकार   राम कृष्ण खड्गी  चर्चित निर्देशक संसार तेज  स्मारक कला सम्मानः  श्याम स्मृत  मिडिया व्यक्तित्व  पवन जोशी   वरिष्ठ निर्देशक  मनराजा नकर्मी   वरिष्ठ संगीत निर्देशक  निशा देशार चर्चित गायिका  लहना मिडिया संसार खोकना कला प्रतिभा सम्मान कुटुपुखु भजन खलः खोकना सालुगु गाचा भिडियो निर्माण समूह  लक्ष्मी प्रसाद डंगोल, चर्चित वाद्यवादक  विवेन्द्र डंगोल, रचनाकार, संगीत सर्जक ९सालुगु गाचा  रोजमान महर्जन, संगीत संयोजक सालुगु गाचा  नित्यनाथ भजन खलः अवार्डमा सहभागी खोकनाको एकमात्र समूह ब्वतिकापिं मध्ये विशेष सम्मान  आराध्य लक्ष्मी खड्गी ः दकले अप्वः भिडियो निर्देशन व कोरियोग्राफर  राजमति कुमति   ब्वतिकाःपिं मध्ये दकले अप्वः युट्युब भ्युवर   ज्योति म्युजिक ः दकले अप्वः भिडियो डिजिटल पार्टनर विशेष अवार्ड वितरण फेसबुक लाइक अवार्ड  राजु महर्जन रियल सिंगर कपल अवार्ड  दिपेन्द्र व बबिता बज्राचार्य रियल एक्टर कपल अवार्ड  अर्णेश्वरी व श्यामसुन्दर शिल्पकार  ","नेवा: अनलाइन न्युज – निश्चल | २०७९ फाल्गुण २, मंगलबार १८:०६:४१  ",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%B2%E0%A4%AD%E0%A4%BE%E0%A4%B7%E0%A4%BE-%E0%A4%B8%E0%A5%8D%E0%A4%9F%E0%A4%BE%E0%A4%B0-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1%E0%A4%AF%E0%A5%8D-%E0%A4%B8%E0%A5%81%E0%A4%A8%E0%A4%BE%E0%A4%82-%E0%A4%9B%E0%A5%81-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1-%E0%A4%95%E0%A4%BE%E0%A4%B2-%E0%A4%B8%E0%A4%BF%E0%A4%B0%E0%A4%AA%E0%A4%BE%E0%A4%AF%E0%A4%BE-%E0%A4%AA%E0%A5%82%E0%A4%B5%E0%A4%82%E0%A4%95-%E0%A4%A7%E0%A4%B2%E0%A4%83
नेवाः न्ह्यलुवाः निरञ्जनरत्न शाक्यया म्यूजिक भिडियो पिदनीगु,"नेवाः न्ह्यलुवाः, भाषासेवी निरञ्जनरत्न शाक्यं च्वयादीगु न्यापु म्येया म्यूजिक भिडियो पिदनीगु जूगु दु ।  शाक्यं थीथी इलय् च्वयादीगु न्यापु म्येया म्यूजिक भिडियोया निर्माण नांजाःम्ह निर्देशक कलाकार लिसें गायक रामकृष्ण खड्गीं निर्देशन यानादीगु खः । ","नेवा: अनलाइन न्युज – ललेन्द्र शाक्य | २०७९ पौष ६, बुधबार १३:५८:४२  ",https://www.newaonlinenews.com//%E0%A4%A8%E0%A5%87%E0%A4%B5%E0%A4%BE%E0%A4%83-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%B2%E0%A5%81%E0%A4%B5%E0%A4%BE%E0%A4%83-%E0%A4%A8%E0%A4%BF%E0%A4%B0%E0%A4%9E%E0%A5%8D%E0%A4%9C%E0%A4%A8%E0%A4%B0%E0%A4%A4%E0%A5%8D%E0%A4%A8-%E0%A4%B6%E0%A4%BE%E0%A4%95%E0%A5%8D%E0%A4%AF%E0%A4%AF%E0%A4%BE-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%AA%E0%A4%BF%E0%A4%A6%E0%A4%A8%E0%A5%80%E0%A4%97%E0%A5%81
डब्लू एन ओ न्हियान्हिथंया प्रसारण (डब्लूडीबी) या न्यासःगु ल्याः पूवन,"हलिं नेवाः दबू (डब्लूएनओ) या ग्वसालय् हलिंन्यंकंया नेवाः समुदायया थीथी पक्षयात कयाः नियमित कथं खंल्हाबल्हा न्ह्याकेगु तातुनाः न्ह्याकावयाच्वंगु प्रत्यक्ष प्रसारण ज्याझ्वः ‘डब्लूएनओ न्हियान्हिथं प्रसारण (डब्लूडीबी)’ या न्यासःगु ल्याः क्वचाःगु दु ।  सामाजिक सञ्जाल फेसबूकया माध्यमं मदिक्क न्ह्यानावयाच्वंगु ‘डब्लूडीबी’ ज्याझ्वःया न्यासःगु ल्याः थ्यंगु लसताय् विशेष प्रसारण यायेगु ज्या जूगु दु । थ्व ज्याझ्वः सन् २०२१ जुलाई २९ निसेँ न्हियान्हिथं मदिक्क न्ह्यानावयाच्वंगु दु ।  न्यासःगु ल्याः विशेष प्रसारणय् मूपाहाँ कथं जनकवि दुर्गालाल श्रेष्ठं थुगु ज्याझ्वःयात भिंतुना देछासें धयादिल, ‘डब्लूडीबी ज्याझ्वःलं असनं अमेरिका सःतित, तर थौकन्हे असं वंगः न्हापांसिया तापाना वनाच्वन धासें नेपाःया अवस्था कुला दिल । नापं जनकवि श्रेष्ठं झीपिं इलय् हे सचेत जुइमाल धकाः नं धयादिल ।   ज्याझ्वःस विशेष पाहाँ कथं उपस्थित जुयादीम्ह कर्ण शाक्यं सकारात्मक सोच व डब्लूएनओ छगू हे ह्वताः ज्वना न्ह्वने वनाच्वगु खनाः तसक्कं लयतागु खँ तयादिदसें उगु ज्या सुथांलायेमा धकाः भिंतुना देछाना दिल ।  हलिं नेवाः दबूया नायः संयुक्त श्रेष्ठं नेवाः पुचःया दथुइ तसकं लोकं ह्वायेधुंकुगु ज्याझ्वःयात निरन्तरता बिया यंकेगु प्रतिबद्धता प्वंकादिल । अथेहे, पुलाम्हः नायः सिजन श्रेष्ठं डब्लूडीबी शुरु जूगु ईया अवस्था बारे ध्वाथुइका दिलसा वय्कलं ग्वाहाली यानादीपिं सकलसित सुभाय् देछाना दिल ।  उगु हे ज्याझ्वःलय् डा. नरेशमान शाक्यं डब्लूडीबीया आःतक्क क्वचाःगु ज्याझ्वःया तुलनात्मक एनलाइसिस ह्येब्वयादिलसा दिपेशमान शाक्यं डब्लूडीबीया सकिपांत ताःआयु तकं गथे याना छेले फै धैगु कनादिल । नापं वय्कलं डब्लूडीबीया न्हूगु वेवसाइट www.wnowdb.com या उलेज्या नं यानादिल ।  आःतक्कं निरंन्तर रुप ज्याझ्वः न्ह्याकेत ग्वाहालि यानाः वयाच्वनादीपिं प्यम्ह ज्याझ्वः न्ह्याकामि शिल्भिया राजोपाध्याय, नितु डंगोल, बिगेन तुलाधर, नापं डा. नरेशमान शाक्यपिन्त सम्मान कथं हना पौ लःल्हाना हनेगु ज्या जुल ।  ज्याझ्वःया झ्वलय् नेपालभाषा गूगल भाय् हियेकेगु ज्याबारे जुयाच्वगु थीथी ज्याझ्वःया विषयस  नं जानकारी ब्यूगु खः ।  ज्याझ्वःया हलिं नेवाः यःमरि दयेकेगु धेंधेंबल्ला कासाः ने.सं. ११४३ या भर्चुअल सिरपाः लःल्हायेगु ज्या जूगु खः । थ्व कासाय् न्हाप सिरपाः मयजु प्रेमहिरा तुलाधर, ल्यू सिरपाः हरिनाथ डंगोल खोकना पुचः, लियांल्यू सिरपाः मोहनी तुलाधर व शर्मिला तण्डुकार नापं न्याम्हःसित हःपा सिरपाः लःल्हायेगु ज्या नं जूगु खः । अथेहे, न्वकू समन्त श्रीरत्न बज्राचार्यं न्ह्याकादीगु ज्याझ्वलय् झायादीपिं मुकं सहभागीपिन्सं थःथःगु अनुभव कनाः भिंतुना देछाःगु खः ।  डब्लुएनओया न्वकू कमलप्रसाद श्रेष्ठं दकले लिपा सकलसित सुभाय् देछाना ज्याःझ्वः क्वचायेकूगु खः । नेवाः संस्कृति, सम्पदा, राजनीति, भाय्, साहित्य, शिक्षा, कला, विज्ञान, इतिहास, अर्थलगायत थीथी ख्यलय् ग्यसुग्यंक योगदान यानाः वयाच्वनादीपिं नेवाः व्यक्तित्वपिंनाप प्रत्यक्ष खँल्हाबल्हा यानाः प्रसारण जुयावयाच्वंगु उगु ज्याझ्वः सामाजिक सञ्जालया माध्यमं जुयाच्वंगु नेवाः प्रसारणय् बिस्कं कथंया कीर्तिमान कायम याःगु दु ।  थ्व ज्याझ्वलं राष्ट्रिय व अन्र्तराष्ट्रिय ख्यलय् थीथी विधाया नेवाः सःस्यूपिं व्यक्तित्वपिन्त सामाजिक सञ्जाल छ्यलामिपिनि न्ह्यःने थनेहयेगु ज्या यानाच्वंगु दु धाःसा नेवाः सभ्यताया थीथी पक्षया दुग्यंगु खँ तयेत न्ह्यःने हयेगु ज्या जूगु दु ।  आःतक्कया दुने नेपाः, अमेरिका, जर्मनी, भारत, संयुक्त अधिराज्यनापं हलिंया थीथी देय्या थीथी ख्यःया विज्ञतय्त थ्व ज्याझ्वलय् कयेच्यायेधुंकुगु दु ।  हलिं नेवाः दबूया दुजः दीपेशमान शाक्यया अवधारणाया लिधंसाय् थ्व ज्याझ्वः न्ह्याःगु खः । ज्याझ्वःया आर्थिक व्यवस्थापन समन्त श्रीरत्न बज्राचार्य, पाहाँ व्यवस्थापन नरेश शाक्य व योजना पक्ष दीपेशमान शाक्यं स्वयाच्वनादीगु दु धाःसा ज्याझ्वः सञ्चालनया भाला डा. नरेशमान शाक्य, सिल्भिया राजोपाध्याय, नितु डंगोल व बिगेन तुलाधरं यानाः वयाच्वनादीगु दु । ","नेवा: अनलाइन न्युज – ललेन्द्र शाक्य | २०७९ पौष ६, बुधबार १४:३१:०९  ",https://www.newaonlinenews.com//%E0%A4%A1%E0%A4%AC%E0%A5%8D%E0%A4%B2%E0%A5%82-%E0%A4%8F%E0%A4%A8-%E0%A4%93-%E0%A4%A8%E0%A5%8D%E0%A4%B9%E0%A4%BF%E0%A4%AF%E0%A4%BE%E0%A4%A8%E0%A5%8D%E0%A4%B9%E0%A4%BF%E0%A4%A5%E0%A4%82%E0%A4%AF%E0%A4%BE-%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%B0%E0%A4%A3-%E0%A4%A1%E0%A4%AC%E0%A5%8D%E0%A4%B2%E0%A5%82%E0%A4%A1%E0%A5%80%E0%A4%AC%E0%A5%80-%E0%A4%AF%E0%A4%BE-%E0%A4%A8%E0%A5%8D%E0%A4%AF%E0%A4%BE%E0%A4%B8%E0%A4%83%E0%A4%97%E0%A5%81-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A4%AA%E0%A5%82%E0%A4%B5%E0%A4%A8
निरञ्जनरत्न शाक्यया न्यापु म्येया म्यूजिक भिडियो पिदन,"येँया सिटिसि मलय् दुगु संकिपा छेँय् म्हिगः नेवाः न्ह्यलुवाः भाषासेवी , समाजसेवी , लुँवह उद्यमी निरञ्जनरत्न शाक्यं च्वयादीगु न्यापु म्येया म्यूजिक भिडियोया पितब्वज्या जुउगु दु । नेवाः न्ह्यलुवा आख्यानकार अले नेपालभाषा एकेडेमीया भाइस चान्सलर मल्ल के सुन्दर मूपाहाँ कथं झायादीगु उगु ज्याझ्वःया उलेज्या मूपाहाँ मल्लं त्वादेवाय् मतच्याका यानादीगु खः । उगु ज्याझ्वलय् म्येच्वमि शाक्यं थीथी इलय् च्वयादीगु न्यापु म्येयात नांजाम्ह संगीतकःमि रिता महर्जनं लसय् हनादीगु खः। उकि मध्ये प्यपु म्ये मयजु रिता महर्जनं हालादीगु खःसा छपु म्येय् वयकयात वरिष्ठ म्येहालामि योगेश वैद्यं अले मेगु छपु म्येय् भुपेन्द्र बज्राचार्यं वयकयात साथ बियादीगु दुसा छपु म्ये नांजाम्ह म्येहालामि संगीता शाक्यं हालादीगु खः ।  थ्व न्यापुं म्युजिक भिडियोया निर्माण नांजाःम्ह निर्देशक नाप कलाकार रामकृष्ण खड्गीया  निर्देशनय् तयार यानादीगु खः। अथेहेतुं थ्व न्यापुं म्येया भिडयोया सम्पादन बालकृष्ण बंशीं यानादीगु खःसा मेकप या ज्या उमिशा पाण्डें यानादीगु खः ।  थ्व न्यापुया म्येयात रकि महर्जन व लुजः सिंहपिन्सं छायाँकन यानादीगु खः। थ्व म्यूजिक भिडियोया उलेज्या ज्याझ्वलय् पितब्वज्या जुउगु म्येय् अयला अयला , जिन्दगी होशय् मदया , हुलय् न याकःचा,व व खः ।  म्येया पितब्वज्या ज्याझ्वलय् मूपाहाँ मल्ल के सुन्दरं म्येच्वमि निरन्जन रत्न शाक्यया साहित्यिक व सांस्कृतिक योगदानया चर्चा यानादिलसा विशेष पाहाँ नेवाः म्युजिक भिडियोख्यःया न्ह्यलुवा विजय रत्न असंबरें नेवाः म्युजिक भिडियोख्यःया विकास क्रमया खँ कनादिल ।  अथेहेतुं लोकंह्वाम्ह वरिष्ठ म्येहालामि जुजुकाजि रन्जितं नेपालभाषाया संगीतख्यः तब्या जुया तःगुलिं लसता प्वंकादिल ।","नेवा: अनलाइन न्युज – निश्चल | २०७९ पौष १०, आइतबार १०:०२:०४  ",https://www.newaonlinenews.com//%E0%A4%A8%E0%A4%BF%E0%A4%B0%E0%A4%9E%E0%A5%8D%E0%A4%9C%E0%A4%A8%E0%A4%B0%E0%A4%A4%E0%A5%8D%E0%A4%A8-%E0%A4%B6%E0%A4%BE%E0%A4%95%E0%A5%8D%E0%A4%AF%E0%A4%AF%E0%A4%BE-%E0%A4%A8%E0%A5%8D%E0%A4%AF%E0%A4%BE%E0%A4%AA%E0%A5%81-%E0%A4%AE%E0%A5%8D%E0%A4%AF%E0%A5%87%E0%A4%AF%E0%A4%BE-%E0%A4%AE%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%95-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B-%E0%A4%AA%E0%A4%BF%E0%A4%A6%E0%A4%A8
किपूया माःक्वाःचाय् शनिवाः ‘सालूगु गाःचा सालेमते’ वइगु,"‘भाषा, कला व संस्कृति झीगु पहिचान : संरक्षणया कुतःयात यायेनु झीसँ सम्मान’ नारा थ्वयेकाः किपूया २ वडा द्यःध्वाखा त्वालय् च्वंगु माःक्वाःचा गार्डेनं छगू बिस्कं पहःया ज्याझ्वःया ग्वसाः ग्वःगु दु । माःक्वाःचा गार्डेनं थौंकन्हय् अतिकं बय् बय् जुयाच्वंगु नेपालभाषाया लोक लसय् दयेकाःतःगु ज्वःम्ये ‘सालूगु गाःचा सालेमेते...’ म्ये व म्यूजिक भिडियो निर्माण पुचःयात तःजिक हनेज्याझ्वःया ग्वसाः ग्वयातःगु दु । माःक्वाःचा गार्डेनया थःगु हे ख्यलय् हनेज्याझ्वः जुइगु जानकारी बियादिसें माःक्वाःचा गार्डेनया भुवन महर्जनं उगु हना ज्याझ्वः आः वइगु ने.सं. ११४३ पोहेलाथ्व पारु (पुस ९ गते) शनिवाः न्हिनय् झिंनिता ईलंनिसें न्ह्याइगु धयादीगु दु । ‘सालूगु गाःचा सालेमते’ म्ये ख्वनाया कुतुपुखू भजन खलःपाखें निर्माण जूगु म्ये व म्यूजिक भिडियो खः ।  ‘सालूगु गाःचा सालेमते’ म्ये यल लागाया थीथी थासय् अतिकं लोकंह्वाःगु लोकम्ये खः । थुगु म्ये थीथी दाफा भजन लिसें बाँसुरी खलकय् अतिकं लोकंह्वाःगु म्ये व धून खः । थुगु हे लसय् यलया हे थैवय् च्वनादीम्ह संस्कृतिकर्मी राजकुमार श्रेष्ठया न्ह्यलुवाय् नांजाःःम्ह म्येहालामि निशा देशार व म्येहालामि किरण अमात्यया सलय् अथेहे, नांजाःम्ह संगीतकःमि भूपेन्द्र बज्राचार्यया संगीत संयोजनय् थनी न्यादँ न्ह्यः ‘हेरामाया मैंचा गन वनेगु’ ज्वःम्हे रिकर्ड जुइधुंकूगु दु ।  खोनाया ‘सालूगु गाःचा सालेमते’ निर्माण पुचः कुतुपुखू भजन खलःया हना ज्याझ्वलय् सकलसित सहभागिताया नितिं ग्वसाः खलः द्यःध्वाखा किपू २ वडाया माःक्वाःचा गार्डेनं इनाप याःगु दु ।","नेवा: अनलाइन न्युज – ललेन्द्र शाक्य | २०७९ पौष ६, बुधबार १६:०२:१२  ",https://www.newaonlinenews.com//%E0%A4%95%E0%A4%BF%E0%A4%AA%E0%A5%82%E0%A4%AF%E0%A4%BE-%E0%A4%AE%E0%A4%BE%E0%A4%83%E0%A4%95%E0%A5%8D%E0%A4%B5%E0%A4%BE%E0%A4%83%E0%A4%9A%E0%A4%BE%E0%A4%AF%E0%A5%8D-%E0%A4%B6%E0%A4%A8%E0%A4%BF%E0%A4%B5%E0%A4%BE%E0%A4%83-%E2%80%98%E0%A4%B8%E0%A4%BE%E0%A4%B2%E0%A5%82%E0%A4%97%E0%A5%81-%E0%A4%97%E0%A4%BE%E0%A4%83%E0%A4%9A%E0%A4%BE-%E0%A4%B8%E0%A4%BE%E0%A4%B2%E0%A5%87%E0%A4%AE%E0%A4%A4%E0%A5%87%E2%80%99-%E0%A4%B5%E0%A4%87%E0%A4%97%E0%A5%81
