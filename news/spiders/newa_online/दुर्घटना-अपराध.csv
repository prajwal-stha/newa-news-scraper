headline,final_news,additional_info,url
७८ म्ह यात्रु च्वनावंगु श्री एयरलाइन्सया इञ्जिनय् मिँ च्यायेधुंकाः येँय् आकस्मिक अवतरण,येँपाखें भैरहवापाखे ब्वःगु श्री एयरलाइन्सया विमानया जवपाखे च्वंगु इञ्जिनय् मिँ च्यायेधुंकाः येँय् आकस्मिक अवतरण याःगु दु । थौं बिहिवाः सुथय् त्रिभुवन अन्तर्राष्ट्रिय विमानस्थलपाखें भैरहवाया नितिं ब्वःगु श्री एयरलाइन्सया जहाजया जवपाखे इञ्जिनय् मिँ च्यायेधुंकाः धादिङया सर्गतं विमान डाईभर्ट यानाः येँय् अवतरण याःगु खः । मल्टि इन्जिन दूगु उगु विमान सिंगल इञ्जिनया ग्वाहालिं येँय् लितहःगु खः । विमानय् दूगु क्रु लिसें ७८ म्ह यात्रु च्वनावंगु व आः इमित मेगु उडानपाखें भैरहवा छ्वःगु श्री एयरलाइन्सया महाप्रबन्धक अनिल मानन्धरं जानकारी ब्यूगु दु । यात्रुपिं सकुशल जूगु जानकारी बिसें मानन्धरं विमानय् वःगु प्राविधिक समस्याबारे परीक्षण न्ह्याःगु नं धाःगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण २५, बिहिबार ११:४६:०८  ",https://www.newaonlinenews.com//%E0%A5%AD%E0%A5%AE-%E0%A4%AE%E0%A5%8D%E0%A4%B9-%E0%A4%AF%E0%A4%BE%E0%A4%A4%E0%A5%8D%E0%A4%B0%E0%A5%81-%E0%A4%9A%E0%A5%8D%E0%A4%B5%E0%A4%A8%E0%A4%BE%E0%A4%B5%E0%A4%82%E0%A4%97%E0%A5%81-%E0%A4%B6%E0%A5%8D%E0%A4%B0%E0%A5%80-%E0%A4%8F%E0%A4%AF%E0%A4%B0%E0%A4%B2%E0%A4%BE%E0%A4%87%E0%A4%A8%E0%A5%8D%E0%A4%B8%E0%A4%AF%E0%A4%BE-%E0%A4%87%E0%A4%9E%E0%A5%8D%E0%A4%9C%E0%A4%BF%E0%A4%A8%E0%A4%AF%E0%A5%8D-%E0%A4%AE%E0%A4%BF%E0%A4%81-%E0%A4%9A%E0%A5%8D%E0%A4%AF%E0%A4%BE%E0%A4%AF%E0%A5%87%E0%A4%A7%E0%A5%81%E0%A4%82%E0%A4%95%E0%A4%BE%E0%A4%83-%E0%A4%AF%E0%A5%87%E0%A4%81%E0%A4%AF%E0%A5%8D-%E0%A4%86%E0%A4%95%E0%A4%B8%E0%A5%8D%E0%A4%AE%E0%A4%BF%E0%A4%95-%E0%A4%85%E0%A4%B5%E0%A4%A4%E0%A4%B0%E0%A4%A3
"सक्वय् टिपरया ठक्करं पत्रकार श्रेष्ठलिसें निम्ह सित, छम्ह घाःपाः",येँया शंखरापुर नगरपालिका सक्वय् टिपरं मोटरसाइकलयात ठक्कर नकाः निम्ह सीगु दु । सीपिं शंखरापुर नगरपालिका छेँ दुम्ह पत्रकार पवनलाल श्रेष्ठ व हरि खड्का खः । पत्रकार पवनलाल श्रेष्ठ नेपाल प्रेस युनियन सक्वया नायः लिसें सक्वं पिदनाच्वंगु लावण्य सन्देश वाःपौ पत्रिकाया सम्पादक खः । बुधवाः बहनी सक्वं जोरपाटीपाखे वयाच्वंगु बा५ख २२१४ ल्याःया टिपरं अःखः दिशां वयाच्वंगु बा९४प ४४९८ व बा८२प ८३५७ ल्याःया मोटरसाइकलयात ठक्कर नकूगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण २५, बिहिबार १६:१६:०८  ",https://www.newaonlinenews.com//%E0%A4%B8%E0%A4%95%E0%A5%8D%E0%A4%B5%E0%A4%AF%E0%A5%8D-%E0%A4%9F%E0%A4%BF%E0%A4%AA%E0%A4%B0%E0%A4%AF%E0%A4%BE-%E0%A4%A0%E0%A4%95%E0%A5%8D%E0%A4%95%E0%A4%B0%E0%A4%82-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0-%E0%A4%B6%E0%A5%8D%E0%A4%B0%E0%A5%87%E0%A4%B7%E0%A5%8D%E0%A4%A0%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%A8%E0%A4%BF%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4-%E0%A4%9B%E0%A4%AE%E0%A5%8D%E0%A4%B9-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83
प्रचण्डविरुद्धया रिट न्यायाधीश ईश्वरप्रसाद खतिवडाया इजलासय्,"प्रधानमन्त्री पुष्पकमल दाहाल प्रचण्डया रिटय् थौं शुक्रवाः सुनुवाई जुइगु जूगु दु । सुनुवाईया नितिं बिहिवाः पेशी क्वःछ्यूगु उगु रिट स्वयेत मलाःगुलि लाःगु खः । उगु रिट थौं शुक्रवाः न्यायाधीश ईश्वरप्रसाद खतिवडाया एकल इजलासय् लाःगु दु । प्रचण्डं २०७६ साल माघ १ गते माघीया लसताय् तिंख्यलय् ग्वसाः ग्वःगु ज्याझ्वःयात सम्बोधन यासें माओवादी जनयुद्धलिसे सम्बन्धित विवादास्पद अभिव्यक्ति ब्यूगु खः । प्रचण्डं थःत १७ हजार हत्या याःगु द्वपं लानाच्वंगु धासें फुक्क द्वपं दःत ब्यूसा अन्याय जुइगु धाःगु खः । तर थःम्हं न्याद्वःया जिम्मा कायेत तयार जूगु व ल्यंदूगु झिंनिद्वःया जिम्मा तत्कालीन राज्य पक्षं कायेमाःगु प्रचण्डया धापू खः । वहे अभिव्यक्तियात आधार दयेकाः अधिवक्ता ज्ञानेन्द्र आरन, कल्याण बुढाथोकी लिसेंया २८ म्हेस्यां प्रचण्डयात तत्काल गिरफ्तार यानाः अनुसन्धान प्रक्रिया न्ह्यःने यंकेत आदेश माग यासें रिट निवेदन ब्यूगु खः ।","नेवा: अनलाइन न्युज – ललेन्द्र शाक्य | २०७९ फाल्गुण २६, शुक्रबार १२:२७:३७  ",https://www.newaonlinenews.com//%E0%A4%AA%E0%A5%8D%E0%A4%B0%E0%A4%9A%E0%A4%A3%E0%A5%8D%E0%A4%A1%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7%E0%A4%AF%E0%A4%BE-%E0%A4%B0%E0%A4%BF%E0%A4%9F-%E0%A4%A8%E0%A5%8D%E0%A4%AF%E0%A4%BE%E0%A4%AF%E0%A4%BE%E0%A4%A7%E0%A5%80%E0%A4%B6-%E0%A4%88%E0%A4%B6%E0%A5%8D%E0%A4%B5%E0%A4%B0%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6-%E0%A4%96%E0%A4%A4%E0%A4%BF%E0%A4%B5%E0%A4%A1%E0%A4%BE%E0%A4%AF%E0%A4%BE-%E0%A4%87%E0%A4%9C%E0%A4%B2%E0%A4%BE%E0%A4%B8%E0%A4%AF%E0%A5%8D
ओखलढुंगां येँय् वयाच्वंगु बस सिन्धुलीइ दुर्घटना : न्याम्ह सित,ओखलढुंगाया रुम्जाटारं येँय् वयाच्वंगु बस सिन्धुलीया खाङसाङय् दुर्घटना जुयाः न्याम्ह यात्रुपिं सीगु दु । जिल्ला प्रहरी ज्याकुथि ओखलढ्ंगाया कथं थौं आइतवाः सुथय् सिन्धुलीया फिक्कल गाउँपालिका ४ कुइभीरय् बस भित्ताय् न्यानाः दुर्घटना जूगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण २८, आइतबार ११:५३:४४  ",https://www.newaonlinenews.com//%E0%A4%93%E0%A4%96%E0%A4%B2%E0%A4%A2%E0%A5%81%E0%A4%82%E0%A4%97%E0%A4%BE%E0%A4%82-%E0%A4%AF%E0%A5%87%E0%A4%81%E0%A4%AF%E0%A5%8D-%E0%A4%B5%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%AC%E0%A4%B8-%E0%A4%B8%E0%A4%BF%E0%A4%A8%E0%A5%8D%E0%A4%A7%E0%A5%81%E0%A4%B2%E0%A5%80%E0%A4%87-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%A8%E0%A5%8D%E0%A4%AF%E0%A4%BE%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4
जेलमुक्त जुल पल शाह,नेपाली संकिपा ख्यःया अभिनेता पल शाह जेलमुक्त जूगु दु । उच्च अदालत पोखराया फैसला कथं पल शाह तनहुँ कारागारं थौं सोमवाः जेलमुक्त जूगु खः । थौं सोमवाः शाह जेलमुक्त जुइगु जुइधुंकाः सुथनिसें हे उगु कारागार पिने शाहया समर्थकपिनिगु भीड जूगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण १५, सोमबार ११:५८:५९  ",https://www.newaonlinenews.com//%E0%A4%9C%E0%A5%87%E0%A4%B2%E0%A4%AE%E0%A5%81%E0%A4%95%E0%A5%8D%E0%A4%A4-%E0%A4%9C%E0%A5%81%E0%A4%B2-%E0%A4%AA%E0%A4%B2-%E0%A4%B6%E0%A4%BE%E0%A4%B9
निदँ दुम्ह म्ह्याय् हत्या याःम्ह अबु प्रहरीया फन्दाय्,बाग्लुङयाा जैमिनी नगरपालिका ४ सर्कुवाय् निदँ (२ दँ) दुम्ह म्ह्याय् हत्या याःम्ह अबुयात प्रहरीं ज्वंगु दुु ।  बुधवाः सनिलय् सर्कुवाया नीदँ (२० दँ) या सायर दिनं थःहे निदँ दुम्ह म्ह्याय् आरिसा दिनया विभत्स हत्या याःगु खः । छेँय् सुं नं मदुगु मौका लाकाः सायरं म्ह्याय्या छ्यनय् प्रहार याःगु धाःगु दु । छ्यनय् तच्वकं घाःपाः जूम्ह आरिसा घटनास्थलय् हे सीगु प्रहरी नायब उपरीक्षक गंगाबहादुर थापां धाःगु दु । हत्याय् दुथ्याःगु द्वपनय् प्रहरी नियन्त्रणय् लाःम्ह सायरं प्रारम्भिक न्यनेकनेया झ्वलय् म्ह्याय्या हत्या स्वीकार याःगु नायब उपरीक्षक थापां जानकारी ब्यूगु दु । म्ह्याय्या हत्या लिपा छेँ त्वःताः बिस्युं वंम्ह सायर दिनयात गामय् हे सुलाच्वंगु अवस्थाय् प्रहरीं ज्वंगु खः । मचा हत्याया विषयस छेँजःपिन्सं प्रहरीयात खबर ब्यूगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण १८, बिहिबार १४:५५:००  ",https://www.newaonlinenews.com//%E0%A4%A8%E0%A4%BF%E0%A4%A6%E0%A4%81-%E0%A4%A6%E0%A5%81%E0%A4%AE%E0%A5%8D%E0%A4%B9-%E0%A4%AE%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%B9%E0%A4%A4%E0%A5%8D%E0%A4%AF%E0%A4%BE-%E0%A4%AF%E0%A4%BE%E0%A4%83%E0%A4%AE%E0%A5%8D%E0%A4%B9-%E0%A4%85%E0%A4%AC%E0%A5%81-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%AF%E0%A4%BE-%E0%A4%AB%E0%A4%A8%E0%A5%8D%E0%A4%A6%E0%A4%BE%E0%A4%AF%E0%A5%8D
चितुवाया आक्रमणं तनहुँइ झिंप्यम्ह मचात सित,"चितुवाया आक्रमणं न्यादँया ई दुने तनहुँया झिंप्यम्ह मचात सीगु दुसा झिंगुम्ह घाःपाः जूगु दु । वि.सं. २०७४ फागुन ९ गतेनिसें आःतक जिल्लाया थीथी थासय् जूगु चितुवा आक्रमणय् लानाः झिम्ह मिजंमचात व प्यम्ह मिसामचात सीगु खः ।  थथे सीपिं बन्दीपुर गाउँपालिका ५ या सुप्रीति थापा, बन्दीपुर १ या सुप्रिम थापा, बन्दीपुर ३ या दिना चेपाङ, व्यास नगरपालिका १२ छिर्कनया अभिनव कुँवर व भानु नगरपालिका ३ या विशाल श्रेष्ठ सीगु खः । अथेहे, भानु नगरपालिका ४ या रंजिता लम्साल, भानु नगरपालिका २ या पुष्पा अधिकारी, वहे वडाया अमृत गुरुङ, ऋतिक रोका, भानु नगरपालिका १ या कुशल बानियाँ, शुक्लागण्डकी नगरपालिका ३ या रविन नेपाली, आँबुखैरेनी नगरपालिका १ या पुजन सिञ्जाली, बन्दीपुर ४ या इसाक सुनार व शुक्लागण्डकी २ या नारन राना सीगु खः । चितुवाया आक्रमणपाखें दत्या न्ह्यःनिसें झिंछदँतकया मचात सीगु सहायक वन अधिकृत राजकुमार श्रेष्ठं जानकारी ब्यूगु दु । थुगु आर्थिक दँय् प्यंगू घटनाय् निम्ह मचात सीगु दुसा स्वम्ह मचात घाःपाः जूगु श्रेष्ठं जानकारी ब्यूगु दु । अथेहे, थुगु हे आर्थिक दँय् वन्यजन्तुपाखें ४२ गू घटनाय् ७७ पशुधन क्षति जूगु दु । उकी च्वलेचा ६९, बंगुर ५, सा १, पाडो १ व फा १ क्षति जूगु दु । थ्वहे झ्वलय् प्यम्ह रतुवा मृग, छम्ह अजिंगरया उद्धार याःगु दुसा स्वम्ह चितुवा व छम्ह निरबिरालो सिनाच्वंगु अवस्थाय् लुुयावःगु डिभिजन वन ज्याकुथिया प्रमुख कोमलप्रसाद काफ्लें जानकारी ब्यूगु दु । प्रत्येक पालिकाय् लःया पुखू निर्माण ज्यायात प्राथमिकता बिइधुंकाः विगतया दँया तुलनाय् वन्यजन्तुपाखें मानवीय क्षतिइ कमी हयेफूगु काफ्लें धाःगु दु ।","नेवा: अनलाइन न्युज | २०७९ फाल्गुण १९, शुक्रबार १२:०८:३०  ",https://www.newaonlinenews.com//%E0%A4%9A%E0%A4%BF%E0%A4%A4%E0%A5%81%E0%A4%B5%E0%A4%BE%E0%A4%AF%E0%A4%BE-%E0%A4%86%E0%A4%95%E0%A5%8D%E0%A4%B0%E0%A4%AE%E0%A4%A3%E0%A4%82-%E0%A4%A4%E0%A4%A8%E0%A4%B9%E0%A5%81%E0%A4%81%E0%A4%87-%E0%A4%9D%E0%A4%BF%E0%A4%82%E0%A4%AA%E0%A5%8D%E0%A4%AF%E0%A4%AE%E0%A5%8D%E0%A4%B9-%E0%A4%AE%E0%A4%9A%E0%A4%BE%E0%A4%A4-%E0%A4%B8%E0%A4%BF%E0%A4%A4
पल शाहयात सफाइ बिइगु फैसला विरुद्ध अदालत पिने प्रदर्शन,"बाल यौन दुरुपयोगया मुद्दाय् जिल्ला अदालत नवलपुरपाखें दोषी ठहर जूम्ह अभिनेता पल शाह (पूर्णविक्रम शाह)यात सफाइ ब्यूगु फैसला विरुद्ध उच्च अदालत पोखराय् प्रदर्शन जूगु दु । न्यायालयं गलत नजीर पलिस्था यायेत्यंगु धासें छगू पुचलं शुक्रवाः उच्च अदालत पोखराय् छघौ शान्तिपूर्ण विरोध प्रदर्शन याःगु खः । उच्च अदालतं यौन दुर्व्यवहारयात सामान्यीकरण याःगु धासें उच्च अदालत पोखराया प्रवेशद्वारय् छगू पुचः मिजं मिसापिं मुनाः प्रदर्शन याःगु खः । विरोध प्रदर्शनय् सहभागीपिन्सं ‘न्यायालयं गल्ती यायेगु अधिकार मदु पितृसत्ताया पहरेदार जूगु न्यायालय होसियार, न्यायलयं हे अन्याय याइबलय् न्यायया अपिल गन यायेगु ? पोलेयानाः न्वःवाःगु, बलात्कारयात प्रवद्र्धन यायेगु संस्कार बन्द या,’ लिसेंया पम्पलेट प्रदर्शन याःगु खः । न्यायालयपाखें हे पीडितयात थप पीडा जुइगु निर्णय जूगुलिं थःपिन्सं राज्यया खबरदारी यायेत शान्तिपूर्ण प्रदर्शन यानागु अभियन्ता सलिजा श्रेष्ठं धाःगु दु ।  श्रेष्ठं धाःगु दु, ‘नवलपुर जिल्ला अदालतं बाल यौन दुराचारया अभियोगय् निदँत्याया सजायया फैसला न्यंकूगु खः । तर, थनं थ्व फैसलायात बदर यात । यदि व गलत मखूगु खःसा बाल यौन दुराचार अभियोग नं मबिइगु जुइ नि, जिमिसं लिसः पियाच्वना ।’ मेम्ह अभियन्ता रिसु थापामगरं न्यायालयपााखें हे गलत नजीर प्रतिपादन जुइगु ग्याःचिकु जूगु धाःगु दु । थापामगरं धाःगु दु, ‘थ्व छगू जक केस मखु । आः थथे थःविरुद्धया हिंसाबारे खुलस्त यायेत नं ग्याःचिकुया स्थिति जुइधुकल । गलत नजीर मजुइमा धायेकेगु नितिं नं थ्व प्रदर्शन यानागु खः ।’ उच्च अदालतपाखें आइतवाः बाल यौन दुरुपयोग अभियोगय् सफाइ कायेधुंकाः तनहुँ कारागारय् दुम्ह पल शाह सोमवाः रिहाइ जुइधुंकूगु दु । नाबालिग बलात्कार अभियोग लाःम्ह शाहयात नवलपुर जिल्ला अदालतं बाल यौन दुरुपयोगय् दोषी ठहर याःगु खः । तर उच्च अदालत पोखराया कायममुकायम मू न्यायाधीश डिल्लीराज आचार्य व न्यायाधीश श्रीधराकुमारी पुडासैनीया मंकाः इजलासं शाहयात सफाइ ब्यूगु खः । गम्भीर द््वपनय् पुर्पक्षया नितिं थुनाय् दुम्ह पल शाह नं उच्च अदालतपाखें सफाइ कायेधुंकाः गनं विरोध सा गनं आलोचना जुयाच्वंगु दु । छम्ह नाबालिगं न्हापांगु दँया फागुन ११ गते जिल्ला प्रहरी ज्याकुथि तनहुँइ शाह नं बलात्कार याःगु धासें शाहविरुद्ध उजुरी ब्यूगु खः । उजुरीलिपा शाह नं फागुन १५५ गते तनहुँ प्रहरीइ आत्मसमर्पण याःगु खः । नवलपुरय् नं वहे मुद्दाय् छम्ह व्यक्तिं उजुरी ब्यूगु खः । नवलपुर अदालतं शाहयात बलात्कार मुद्दाय् सफाइ बिसें भाद्र २१ गते बाल यौन दुरुपयोग द्वपनय् निदँ व खुला जेल सजाय व पीडितयात १० लख तका दां क्षतिपूर्ति बिइमाःगु फैसला न्यंकूगु खः ।","नेवा: अनलाइन न्युज – ललेन्द्र शाक्य | २०७९ फाल्गुण १९, शुक्रबार १५:०५:५८  ",https://www.newaonlinenews.com//%E0%A4%AA%E0%A4%B2-%E0%A4%B6%E0%A4%BE%E0%A4%B9%E0%A4%AF%E0%A4%BE%E0%A4%A4-%E0%A4%B8%E0%A4%AB%E0%A4%BE%E0%A4%87-%E0%A4%AC%E0%A4%BF%E0%A4%87%E0%A4%97%E0%A5%81-%E0%A4%AB%E0%A5%88%E0%A4%B8%E0%A4%B2%E0%A4%BE-%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7-%E0%A4%85%E0%A4%A6%E0%A4%BE%E0%A4%B2%E0%A4%A4-%E0%A4%AA%E0%A4%BF%E0%A4%A8%E0%A5%87-%E0%A4%AA%E0%A5%8D%E0%A4%B0%E0%A4%A6%E0%A4%B0%E0%A5%8D%E0%A4%B6%E0%A4%A8
महानगर प्रहरी प्रमुख राजु पाण्डेयात आक्रमण याःगु द्वपनय् निम्ह ज्वन,येँ महानगरपालिकाया नगर प्रहरी प्रमुख राजु पाण्डेयात आक्रमण याःगु द्वपनय् निम्हेसित प्रहरीं ज्वंगु दु । बिहिवाः सनिलय् नेपाल प्रहरीं सुनसरीपाखें नारायण परिश्रमिक व येँया शंखमुलपाखें हुकुमबहादुर लामायात ज्वंगु येँ प्रहरी परिसरया प्रवक्ता सिताराम रिजालं जानकारी ब्यूगु दु । येँ महानगरं प्रहरीइ ब्यूगु जाहेरीया आधारय् प्रहरीं इमित ज्वनाः ‘ज्यान मार्ने उद्योग व आपराधिक उपद्रो कसुर’य् मुद्दा दर्ता याःगु जानकारी ब्यूगु दु । मंसीर १२ गते थापाथलीया बागमती खुसि सिथय् च्वंगु सुकुम्बासी बस्ती खाली यायेत वंबलय् महानगर प्रहरी राजु पााण्डेयात बस्तीया सुकुम्बासीपिन्सं आक्रमण याःगु खः । वहे आक्रमणय् पाण्डेलिसें ३६ म्ह नगर प्रहरी घाःपाः जूगु महानगरं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण १९, शुक्रबार १३:२९:००  ",https://www.newaonlinenews.com//%E0%A4%AE%E0%A4%B9%E0%A4%BE%E0%A4%A8%E0%A4%97%E0%A4%B0-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80-%E0%A4%AA%E0%A5%8D%E0%A4%B0%E0%A4%AE%E0%A5%81%E0%A4%96-%E0%A4%B0%E0%A4%BE%E0%A4%9C%E0%A5%81-%E0%A4%AA%E0%A4%BE%E0%A4%A3%E0%A5%8D%E0%A4%A1%E0%A5%87%E0%A4%AF%E0%A4%BE%E0%A4%A4-%E0%A4%86%E0%A4%95%E0%A5%8D%E0%A4%B0%E0%A4%AE%E0%A4%A3-%E0%A4%AF%E0%A4%BE%E0%A4%83%E0%A4%97%E0%A5%81-%E0%A4%A6%E0%A5%8D%E0%A4%B5%E0%A4%AA%E0%A4%A8%E0%A4%AF%E0%A5%8D-%E0%A4%A8%E0%A4%BF%E0%A4%AE%E0%A5%8D%E0%A4%B9-%E0%A4%9C%E0%A5%8D%E0%A4%B5%E0%A4%A8
ल्होत्से मलय् जूगु लुटपाटय् दुथ्याःपिं थप झिंन्याम्ह प्रहरीया फन्दाय्,येँया गोंगःबुँइ च्वंगु ल्होत्से मलय् जूगु लुटपाटय् दुथ्याःपिं थप झिंन्याम्हेसित प्रहरीं गिरफ्तार याःगु दु । यातायात मजदुरया आन्दोलनया झ्वलय् उगु मलय् दुहाँ वनाः मोबाइलत खुयायंकूगु द्वपनय् इमित ज्वंगु खः । लुटपाटय् दुथ्याःपिन्त सिसिटिभी फुटेजया आधारय् ज्वंगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार १३:१०:३७  ",https://www.newaonlinenews.com//%E0%A4%B2%E0%A5%8D%E0%A4%B9%E0%A5%8B%E0%A4%A4%E0%A5%8D%E0%A4%B8%E0%A5%87-%E0%A4%AE%E0%A4%B2%E0%A4%AF%E0%A5%8D-%E0%A4%9C%E0%A5%82%E0%A4%97%E0%A5%81-%E0%A4%B2%E0%A5%81%E0%A4%9F%E0%A4%AA%E0%A4%BE%E0%A4%9F%E0%A4%AF%E0%A5%8D-%E0%A4%A6%E0%A5%81%E0%A4%A5%E0%A5%8D%E0%A4%AF%E0%A4%BE%E0%A4%83%E0%A4%AA%E0%A4%BF%E0%A4%82-%E0%A4%A5%E0%A4%AA-%E0%A4%9D%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%BE%E0%A4%AE%E0%A5%8D%E0%A4%B9-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%AF%E0%A4%BE-%E0%A4%AB%E0%A4%A8%E0%A5%8D%E0%A4%A6%E0%A4%BE%E0%A4%AF%E0%A5%8D
दाङय् भुतू ज्याय् छ्यलीगु एलपी ग्याँस मुयाः निम्ह घाःपाः,दाङय् भुतू ज्याय् छ्यलीगु एलपी ग्याँस सिलिण्डर मुयाः निम्ह घाःपाः जूगु दु । तुलसीपुर उपमहानगरपालिका १६ या लहलौराय् च्वंगु कृषि बीउ उत्पादन कम्पनीइ बिहिवाः सुथय् एलपी ग्याँस मुयाः वहे थासय् च्वनीम्ह ५० दँया कुसुम केसी व चितवनया भरतपुर महानगरपालिका छेँ जुयाः तुल्सीपुर १६ च्वनाच्वंम्ह २९ दँया आशिष खनाल घाःपाः जूगु खः । बिहिवाः सुथय् ८ः३० ता इलय् जा थुइगु झ्वलय् ग्याँस लिक जुयाः सिलिण्डर मूगु इलाका प्रहरी ज्याकुथि तुलसीपुरया प्रहरी निरीक्षक पर्वत केसीं जानकारी ब्यूगु खः । प्रहरी निरीक्षक केसीया कथं घाःपाः जूम्ह केसीया जँ क्वय् च्वंगु ब्व च्याःगु दुसा खनालया निपा ल्हाः व तुति च्याःगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार १५:५३:४१  ",https://www.newaonlinenews.com//%E0%A4%A6%E0%A4%BE%E0%A4%99%E0%A4%AF%E0%A5%8D-%E0%A4%AD%E0%A5%81%E0%A4%A4%E0%A5%82-%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%9B%E0%A5%8D%E0%A4%AF%E0%A4%B2%E0%A5%80%E0%A4%97%E0%A5%81-%E0%A4%8F%E0%A4%B2%E0%A4%AA%E0%A5%80-%E0%A4%97%E0%A5%8D%E0%A4%AF%E0%A4%BE%E0%A4%81%E0%A4%B8-%E0%A4%AE%E0%A5%81%E0%A4%AF%E0%A4%BE%E0%A4%83-%E0%A4%A8%E0%A4%BF%E0%A4%AE%E0%A5%8D%E0%A4%B9-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83
च्यानाः घाःपाः जूम्ह सांसद चन्द्र भण्डारीयात भारत यंकल,"ग्याँस मुयाः च्यानाः घाःपाः जूम्ह नेपाली कांग्रेसया सांसद चन्द्र भण्डारीयात थप वासः यायेगु नितिं भारतया मुम्बई यंकूगु दु । कीर्तिपुर अस्पतालया बर्न सेन्टरं एम्बुलेन्सय् तयाः विमानस्थलय् व अनं श्री एयरलाइन्सया विमानय् तयाः मुम्बईया सुविधा सम्पन्न नेशनल बर्नस् सेन्टरय् यंकूगु खः । कीर्तिपुर अस्पताल बर्न सेन्टरया मेडिकल डाइरेक्टर डा नजिना ताम्राकारया कथं भण्डारीया वासः नेपालय् सम्भव मजूगु जुइधुंकाः भारत रिफर यायेमाःगु खः । चिकित्सकया कथं भण्डारीया म्हगःया ३० प्रतिशत ब्व च्याःगु दु । निपा ल्हाः, निपा तुति व ख्वाः च्याःगु दु । आःयाः स्रोत व साधनया अवस्थाय् यथोचित उपचार नेपालय् सहज मजुइगु खनेदूगुलिं देसं पिनें सुविधा सम्पन्न स्वास्थ्य संस्थाय् रिफर यायेमाःगु कीर्तिपुर अस्पताल प्रशासनं जानकारी ब्यूगु दु । सांसद चन्द्र भण्डारीीया सासः ल्हायेगु नलीइ जलनं लिच्वः लाकूगु व मनाःवयेफूगु जोखिम दूगु जुयाः सासः नलीइ पाइप तयाः (इन्टुबेसन यानाः) अक्सिजन बियाः मुम्बई यंकूगु दु । थःपिन्सं विमानयात एयर एम्बुलेन्सया रुपं छ्यललाः मुम्बई उडान यानागु श्री एयरलाइन्सया महाप्रबन्धक अनिल मानन्धरं जानकारी ब्यूगु दु । उगु फ्लाइटय् मेडिकल टिमया व्यवस्थापन नर्भिक अस्पतालं याःगु दु । नर्भिकपाखें खुम्ह चिकित्सकया पुचः नं भण्डारीलिसें मुम्बई वंगु दु । खुम्हेसिगु पुचलय् स्वम्ह डाक्टर व स्वम्ह पारामेडिक्स दुथ्याःगु दु । क्रिटिकल केयर प्रमुख डा. प्रदीप तिवारी, एनेस्थेसिया क्रिटिकल केयर डा. बृहस्पति व फ्लाइट डाक्टर डा. रोशन शर्मा दुथ्याःगु दुसा स्वम्ह पारामेडिक्स ईआरय् दिनेश राई, सागर महर्जन व राज तामाङ दुथ्याःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार १७:०४:२८  ",https://www.newaonlinenews.com//%E0%A4%9A%E0%A5%8D%E0%A4%AF%E0%A4%BE%E0%A4%A8%E0%A4%BE%E0%A4%83-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83-%E0%A4%9C%E0%A5%82%E0%A4%AE%E0%A5%8D%E0%A4%B9-%E0%A4%B8%E0%A4%BE%E0%A4%82%E0%A4%B8%E0%A4%A6-%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AD%E0%A4%A3%E0%A5%8D%E0%A4%A1%E0%A4%BE%E0%A4%B0%E0%A5%80%E0%A4%AF%E0%A4%BE%E0%A4%A4-%E0%A4%AD%E0%A4%BE%E0%A4%B0%E0%A4%A4-%E0%A4%AF%E0%A4%82%E0%A4%95%E0%A4%B2
मोबाइल खूगु द्वपनय् थप न्हयम्ह गिरफ्तार,"यातायात मजजदुरया आन्दोलनया इलय् पसः तोडफोड यानाः मोबाइल खुयाकाःगु द्वपनय् प्रहरीं थप न्हयम्हेसित ज्वंगु दु । प्रहरीया गिरफ्तारीइ लाःपिं बसय् यात्रु तयेगु ज्या यानाः वयाच्वंम्ह २३ दँया रोजन डंगोल व ३० दँया रितेश बस्नेत, काउन्टररय् ज्या याइम्ह ३० दँया एमन राई व लगेज कुबिइगु ज्या यानाः वयाच्वंम्ह ३० दँया सुजन तामाङ खः ।  अथेहे, बालाजुया छगू खाजाघरय् ज्या याइम्ह २३ दँया सुवास अधिकारी व गेष्ट हाउसय् ज्या याइम्ह १९ दँया जोना चौधरीयात न प्रहरीं गिरफ्तार याःगु दु ।","नेवा: अनलाइन न्युज – ललेन्द्र शाक्य | २०७९ फाल्गुण ५, शुक्रबार ११:३०:३६  ",https://www.newaonlinenews.com//%E0%A4%AE%E0%A5%8B%E0%A4%AC%E0%A4%BE%E0%A4%87%E0%A4%B2-%E0%A4%96%E0%A5%82%E0%A4%97%E0%A5%81-%E0%A4%A6%E0%A5%8D%E0%A4%B5%E0%A4%AA%E0%A4%A8%E0%A4%AF%E0%A5%8D-%E0%A4%A5%E0%A4%AA-%E0%A4%A8%E0%A5%8D%E0%A4%B9%E0%A4%AF%E0%A4%AE%E0%A5%8D%E0%A4%B9-%E0%A4%97%E0%A4%BF%E0%A4%B0%E0%A4%AB%E0%A5%8D%E0%A4%A4%E0%A4%BE%E0%A4%B0
 आत्महत्या याम्ह प्रेमप्रसाद आचार्य मन्त,संघीय संसद् भवन न्ह्यःने म्हिगः मंगलवाः हिनय् थःपिन्सं आत्महत्या प्रयास याम्ह प्रेमप्रसाद आचार्यय् मदुगु दु । कीर्तिपुरस्थित बर्न अस्पतालय् वासः यायेगु झ्वलय् आचार्य थों बुघवाः सुथय् मदुगु खः ।  इलामया सूर्योदय नगरपालिका निवासी ३७ दँया आचार्य  मंगलवाः संसद भवन न्ह्यःने म्हय् पेट्रोल छ्वाका आत्मदाह प्रयास याःगु खः । आचार्ययात प्रहरी उद्धार यानाः अस्पताल थ्यंकुगु खः । वयाःगु म्ह ८० प्रतिशत सिब्ये अप्वः च्याःगु खः ।,"नेवा: अनलाइन न्युज | २०७९ माघ ११, बुधबार १०:४३:४१  ",https://www.newaonlinenews.com//%E0%A4%86%E0%A4%A4%E0%A5%8D%E0%A4%AE%E0%A4%B9%E0%A4%A4%E0%A5%8D%E0%A4%AF%E0%A4%BE-%E0%A4%AF%E0%A4%BE%E0%A4%AE%E0%A5%8D%E0%A4%B9-%E0%A4%AA%E0%A5%8D%E0%A4%B0%E0%A5%87%E0%A4%AE%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6-%E0%A4%86%E0%A4%9A%E0%A4%BE%E0%A4%B0%E0%A5%8D%E0%A4%AF-%E0%A4%AE%E0%A4%A8%E0%A5%8D%E0%A4%A4
यती एयर विमान दुर्घटना : थौं सोमवाः नं सुथनिसें उद्धार ,पोखराय् आइतवाः सुथय् जूगु विमान दुर्घटनाय् थौं सोमवाः नं सुथनिसें उद्धार व बेपत्ता जूपिनिगु मालेगु ज्या न्ह्याःगु दु । सुरक्षाकःमिया पुचः सुथनिसें उद्धार ज्याय् सक्रिय जुयाच्वंगु दु । आइतवाः येँपाखें पोखराया नितिं ब्वःगु यती एयरलाइन्सया नाइन–एनए–एनसी एटीआर ७२–५०० विमान अवतरण न्ह्यः दुर्घटना जूगु खः । विमानया चालक दलया प्यम्ह दुजःलिसें ७२ म्ह च्वनावंगुलि आइतवाः सनिलतक ६८ म्ह यात्रु सीगु पुष्टि जूगु खःसा मेपिं बेपत्ता जुयाच्वंगु खः । दुर्घटनास्थलय् छुं छुं सीम्हथे खनेदुसां नं भौगोलिक कठिनाइया हुनिं लिकाये मफूगु कास्कीया सहायक प्रमुख जिल्ला अधिकारी अनिल शाहीं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ २, सोमबार १०:५५:२९  ",https://www.newaonlinenews.com//%E0%A4%AF%E0%A4%A4%E0%A5%80-%E0%A4%8F%E0%A4%AF%E0%A4%B0-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%A5%E0%A5%8C%E0%A4%82-%E0%A4%B8%E0%A5%8B%E0%A4%AE%E0%A4%B5%E0%A4%BE%E0%A4%83-%E0%A4%A8%E0%A4%82-%E0%A4%B8%E0%A5%81%E0%A4%A5%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%89%E0%A4%A6%E0%A5%8D%E0%A4%A7%E0%A4%BE%E0%A4%B0
यती विमान दुर्घटनाया अध्ययन यायेत वःपिं फ्रान्सेली टोली घटनास्थलय्,"पोखराय् जूगु यती एयरलाइन्सया एटीआर विमान दुर्घटनाबारे अध्ययन यायेत फ्रान्सं वःपिं विज्ञ टोली घटनास्थलय् थ्यंकूगु दु । एटीआर विमान निर्माता कम्पनीया गुम्ह दुजःया विज्ञ टोली नेपाः वःगु खः । विज्ञ टोलीं घटनास्थलया अवलोकन यायेगु लिसें उडानय् दुथ्याःपिंलिसे नं सहलह याइ व दुर्घटनाया हुनि लुइकी ।नेपालय् न्हापांगुखुसि एटीआर विमान दुर्घटना जूगु खः । उकिं विमान निर्माता कम्पनीं दुर्घटनाप्रति च्यूताः तःगु खः । सरकारं विमान दुर्घटनालिपा पूर्वसचिव नागेन्द्र घिमिरेया संयोकतत्वय् दयेकूगु न्याम्ह दुजःया दुर्घटना जाँच आयोगं नं पोखराय् हे च्वनाः ज्या न्ह्याकूगु संस्कृति पर्यटन व नागरिक उड्डयन मन्त्रालयं जानकारी ब्यूगु दु । जहाजया ब्ल्याक बक्सया रिपोर्ट वयेत लिपा लाइगु जूगुलिं रिपोर्ट गुबलेतक वइगु खः धायेमफूगु उगु आयोगया छम्ह दुजलं जानकारी ब्यूगु दु । आयोगया छम्ह दुजलं धाःगु दु, ‘नकतिनि जाँच सुरु जूगु दु । फुक्क चिज मिहिन ढंगं अध्ययन यायेमाः । उकिसनं सुरुइ ब्ल्याक बक्सया रिपोर्ट मवयेकं छुं धायेफइमखु । फाइनल रिपोर्ट वयेत अझ नं छुं ई काइ । निश्चित मदु ।’ पूर्वसचिव नागेन्द्र घिमिरेया संयोजकत्वय् न्याम्ह दुजःया दुर्घटना जाँच आयोग नीस्वंगु खः । आयोग दुजलय् हवाई विज्ञया रुपं नेपाली सेनाया अवकाश प्राप्त उपरथी दीपकप्रसाद बाँस्तोला व अवकाश प्राप्त क्याप्टेन सुनिल थापा दु ।","नेवा: अनलाइन न्युज – ललेन्द्र शाक्य | २०७९ माघ ५, बिहिबार १०:४०:१९  ",https://www.newaonlinenews.com//%E0%A4%AF%E0%A4%A4%E0%A5%80-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE%E0%A4%AF%E0%A4%BE-%E0%A4%85%E0%A4%A7%E0%A5%8D%E0%A4%AF%E0%A4%AF%E0%A4%A8-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%B5%E0%A4%83%E0%A4%AA%E0%A4%BF%E0%A4%82-%E0%A4%AB%E0%A5%8D%E0%A4%B0%E0%A4%BE%E0%A4%A8%E0%A5%8D%E0%A4%B8%E0%A5%87%E0%A4%B2%E0%A5%80-%E0%A4%9F%E0%A5%8B%E0%A4%B2%E0%A5%80-%E0%A4%98%E0%A4%9F%E0%A4%A8%E0%A4%BE%E0%A4%B8%E0%A5%8D%E0%A4%A5%E0%A4%B2%E0%A4%AF%E0%A5%8D
स्वनिगलय् मंसिरय् जक ६० गू सवारी चालक अनुमतिपत्र निलम्बन यायेगु तयारी,"स्वनिगः ट्राफिक प्रहरी कार्यालयं मंसिरय् ६० गू सवारी चालक अनुमतिपत्र निलम्बन यायेत यातायात व्यवस्था विभाग छ्वगु दु ।,सवारी व यातायात व्यवस्था ऐन २०४९ व नियमावली २०५४ बमोजिम चालकं पालना यायेमाःगु नियमत न्याक्वः तक उल्लंघन याःगुलं थथे सवारी चालक अनुमति पत्र निलम्बन यायेत यातायात व्यवस्था विभाग छ्वयाःगु  ट्राफिक प्रहरी कार्यालय रामशाह पथया प्रवक्ता लिसें प्रहरी वरीष्ठ उपरीक्षक राजेन्द्रप्रसाद भट्ट जानकारी ब्यूगु दु ।","नेवा: अनलाइन न्युज | २०७९ पौष १, शुक्रबार १८:४९:०७  ",https://www.newaonlinenews.com//%E0%A4%B8%E0%A5%8D%E0%A4%B5%E0%A4%A8%E0%A4%BF%E0%A4%97%E0%A4%B2%E0%A4%AF%E0%A5%8D-%E0%A4%AE%E0%A4%82%E0%A4%B8%E0%A4%BF%E0%A4%B0%E0%A4%AF%E0%A5%8D-%E0%A4%9C%E0%A4%95-%E0%A5%AC%E0%A5%A6-%E0%A4%97%E0%A5%82-%E0%A4%B8%E0%A4%B5%E0%A4%BE%E0%A4%B0%E0%A5%80-%E0%A4%9A%E0%A4%BE%E0%A4%B2%E0%A4%95-%E0%A4%85%E0%A4%A8%E0%A5%81%E0%A4%AE%E0%A4%A4%E0%A4%BF%E0%A4%AA%E0%A4%A4%E0%A5%8D%E0%A4%B0-%E0%A4%A8%E0%A4%BF%E0%A4%B2%E0%A4%AE%E0%A5%8D%E0%A4%AC%E0%A4%A8-%E0%A4%AF%E0%A4%BE%E0%A4%AF%E0%A5%87%E0%A4%97%E0%A5%81-%E0%A4%A4%E0%A4%AF%E0%A4%BE%E0%A4%B0%E0%A5%80
सर्लाहीइ ख्वाउँगु हुनिं निम्ह सित,"सर्लाहीइ ख्वाउँगु हुनिं निम्ह मनू सीगु दु । हरिपुर नगरपालिका वडा ल्याः ९ पिडारी त्वाः च्वनीम्ह थ्यंमथ्यं ५० दँया राजेन्द्र चौधरी व वडा ल्याः ६ लक्ष्मीपुर च्वनीम्ह ८० दँया राम भगत माझी ख्वाउँगु हुनिं सीगु खः । पुुस ३ गते सुथय् ८ ता इलय् राजेन्द्र चौधरीया ख्वाउँगु हुनिं ज्यान वंगु स्थानीयबासीपाखें मंगलवाः जक खबर वःगु प्र्रहरी जानकारी ब्यूगु दु । प्रहरी पुचः छ्वयाः सिइकाबलय् राजेन्द्र चौधरीयात ख्वाउँगु हुनिं स्येखँ चायाः सासः ल्हायेगुलि समस्या खनेदूगु खः । नमूना अस्पताल हरिवनय् सामान्य उपचार लिपा थप उपचार यायेगु नितिं वीरगञ्ज छ्वःगु खः । तर, रौतहटया चपुरय् थ्यंबबलय् पुस ४ गते सुथय् २ ता इलय् चौधरी सीगु खः । सीम्हेसिगु सीम्ह छेँय् हया सामाजिक परम्परा कथं सदगत यायेधुंकाः प्रहरीयात घटनाबारे जानकारी थ्यंगु खः । अथेहे, २ गते सुथय् ९ ता इलय् राम भगत माझीया नं ख्वाउँगु हुनिं हे ज्यान वंगु दाबी स्थानीयपिन्सं याःगु दु । सीगु हे दिं सामाजिक परम्परा कथं माझीया सदगत याःगु खः । स्थानीयपिन्सं मंगलवाः न्हिनय् प्रहरीयात घटनाबारे जानकारी ब्यूगु खः ।","नेवा: अनलाइन न्युज – ललेन्द्र शाक्य | २०७९ पौष ६, बुधबार १२:०७:२१  ",https://www.newaonlinenews.com//%E0%A4%B8%E0%A4%B0%E0%A5%8D%E0%A4%B2%E0%A4%BE%E0%A4%B9%E0%A5%80%E0%A4%87-%E0%A4%96%E0%A5%8D%E0%A4%B5%E0%A4%BE%E0%A4%89%E0%A4%81%E0%A4%97%E0%A5%81-%E0%A4%B9%E0%A5%81%E0%A4%A8%E0%A4%BF%E0%A4%82-%E0%A4%A8%E0%A4%BF%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4
थौं थुनामुक्त जुइगु चाल्र्स शोभराज,नेपाःया जेलय् १९ दँ न्ह्यःनिसें बन्दी जीवन भोगेयानाः वयाच्वंम्ह श्रृंखलाबद्ध हत्याया दोषी फ्रान्सेली नागरिक चाल्र्स शोभराजयात थौं बिहिवाः थुनामुक्त याइगु जूगु दु । सर्वोच्च अदालतया न्यायाधीशपिं सपना प्रधान मल्ल व तिलप्रसाद श्रेष्ठया मंकाः इजलासं बुधवाः शोभराजयात थुनामुक्त यायेत आदेश ब्यूकथं शोभराजयात थौं बिहिवाः थुनामुक्त यायेत्यंगु खः । ज्याकुथि चायेकाः अदालतया पौ केन्द्रीय कारागारय् थ्यनेधुंकाः शोभराजयात त्वःतेगु प्रक्रिया न्ह्याइगु केन्द्रीय कारागार स्रोतं जानकारी ब्यूगु दु । ख्वप जिल्ला अदालतय् नं शोभराजया मेगु मुद्दा दूगुलिं केन्द्रीय कारागारपाखें शोभराजयात ख्वप यंकीगु व अन ल्यंदूगु प्रक्रिया पूवंकाः तप्यंक विमानस्थल यंकाः फ्रानस छ्वयेगु तयारी दूगु स्रोतं जानकारी ब्यूगु दु । अन्तर्राष्ट्रिय रुपं हे कुख्यात हत्याराया म्हसीका दयेकूम्ह शोभराज सन् २००३ स गिरफ्तारीइ लाःगु खः । शोभराज १९ दँ न्ह्यःसिबें ताःहाकःगु ईनिसें नेपाःया जेलय् च्वनाच्वंगु खः । सर्वोच्च अदालतं वयागु बन्दी प्रत्यक्षीकरणया मुद्दाय् सुनुवाई मेमेगु मुद्दाय् थुनाय् तयेम्वाःगु जूसा बुधवाःनिसें हे कैदमुक्त यायेत आदेश ब्यूगु खः ।,"नेवा: अनलाइन न्युज – ललेन्द्र शाक्य | २०७९ पौष ७, बिहिबार १२:०२:४६  ",https://www.newaonlinenews.com//%E0%A4%A5%E0%A5%8C%E0%A4%82-%E0%A4%A5%E0%A5%81%E0%A4%A8%E0%A4%BE%E0%A4%AE%E0%A5%81%E0%A4%95%E0%A5%8D%E0%A4%A4-%E0%A4%9C%E0%A5%81%E0%A4%87%E0%A4%97%E0%A5%81-%E0%A4%9A%E0%A4%BE%E0%A4%B2%E0%A5%8D%E0%A4%B0%E0%A5%8D%E0%A4%B8-%E0%A4%B6%E0%A5%8B%E0%A4%AD%E0%A4%B0%E0%A4%BE%E0%A4%9C
छम्ह मिजं नं सिभिल मलय् थःगु हे म्हगलय् मिँ तल,येँया लुँहिति (सुन्धारा)य् च्वंगु सिभिल मलय् छम्ह मिजं नं थःगु हे म्हगलय् पेट्रोल छ्वाकाः मिँ तःगु दु । उम्ह मिजंया तत्काल उद्धार यानाः वासः यायेगु नितिं ट्रमा सेन्टरय् यंकूगु जिल्ला प्रहरी परिसर येँया एसपी दिनेश मैनालीं जानकारी ब्यूगु दु । एसपी मैनालीया कथं २९–३० दँया विशाल लामिछाने गुरुङं सिभिल मलया छेलीइ बिहिवाः सुथय् ११ः४० ता इलय् थःगु हे म्हगलय् मिँ तःगु प्रहरीं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ ५, बिहिबार १५:०६:१६  ",https://www.newaonlinenews.com//%E0%A4%9B%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%9C%E0%A4%82-%E0%A4%A8%E0%A4%82-%E0%A4%B8%E0%A4%BF%E0%A4%AD%E0%A4%BF%E0%A4%B2-%E0%A4%AE%E0%A4%B2%E0%A4%AF%E0%A5%8D-%E0%A4%A5%E0%A4%83%E0%A4%97%E0%A5%81-%E0%A4%B9%E0%A5%87-%E0%A4%AE%E0%A5%8D%E0%A4%B9%E0%A4%97%E0%A4%B2%E0%A4%AF%E0%A5%8D-%E0%A4%AE%E0%A4%BF%E0%A4%81-%E0%A4%A4%E0%A4%B2
चोबहाः क्वयना खुसिइ कार दुर्घटनाय् तनाच्वंम्ह मनू लुयावल (भिडियोे),किपू नगरपालिकाया चोबहाः क्वयना (जलविनायक) खुसिइ सोमवाः सनिलय् छगः कार सतकं खुसि सिथय् कुतुंवनाः बेपत्ता जूम्ह मनू सिनाच्वंगु अवस्थाय् लुयावःगु दु । प्रहरीं जानकारी ब्यूकथं चोबहाःपाखें खोनापाखे वनाच्वंगु कार बा५च ५६५४ ल्याःया कार क्वयना देगः लिक्कपाखें बागमती खुसि सिथय् कुतुंवंगु खः ।  बेपत्ता जूम्ह मनू दक्षिणकाली नगरपालिका १ चाल्नाख्यः च्वनीम्ह थ्यंमथ्यं ४७ दँया राजकुमार खत्री खः । कारय् च्वनावःम्ह खत्रीया कलाः अम्बिका लामिछाने खत्रीया प्रहरीं उद्धार यानाः बल्खुइ च्वंगु बयोधा अस्पताल थ्यंकूूगुु खःसा अम्बिकाया आः वासः जुयाच्वंगु दु । प्रहरीं सोमवाः हे क्वयना खुसि सिथय् कुतुंवंगु कार क्रेनया ग्वाहालिं लिकायेधुंकूगु दु । खत्रीया सीम्ह सशस्त्र व जनपथ प्रहरीया पुचलं दुर्घटना जूगु प्यन्हु लिपा लुइकूगु खः । खत्रीया सीम्ह पोष्टमार्टमया नितिं अस्पताल  यंकूगु किपू प्रहरी वृत्त प्रमुख डिएसपी पुरुषोत्तम पाण्डें जानकारी ब्यूगु दु । थन क्लीक यानाः भिडियो स्वयादिसँ,"नेवा: अनलाइन न्युज – ललेन्द्र शाक्य | २०७९ माघ ५, बिहिबार १६:४२:३९  ",https://www.newaonlinenews.com//%E0%A4%9A%E0%A5%8B%E0%A4%AC%E0%A4%B9%E0%A4%BE%E0%A4%83-%E0%A4%95%E0%A5%8D%E0%A4%B5%E0%A4%AF%E0%A4%A8%E0%A4%BE-%E0%A4%96%E0%A5%81%E0%A4%B8%E0%A4%BF%E0%A4%87-%E0%A4%95%E0%A4%BE%E0%A4%B0-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE%E0%A4%AF%E0%A5%8D-%E0%A4%A4%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%AE%E0%A5%8D%E0%A4%B9-%E0%A4%AE%E0%A4%A8%E0%A5%82-%E0%A4%B2%E0%A5%81%E0%A4%AF%E0%A4%BE%E0%A4%B5%E0%A4%B2-%E0%A4%AD%E0%A4%BF%E0%A4%A1%E0%A4%BF%E0%A4%AF%E0%A5%8B%E0%A5%87
जनकपुरया निम्ह मिजं ; अपहरणलिपा भारतय् हत्या,"धनुषाया जनकपुरधामया निम्ह मिजंया अपहरण लिपा भारतय् हत्या जूगु दु । जनकपुरधाम उपमहानगरपालिका वडा ल्याः ८ च्वनीम्ह जगदीश साहया २५ दँया काय् रोहित व वडा ल्याः १३ च्वनीम्ह रामबाबु साहया २२ दँया काय् विष्णुया हत्या जूगु खः । आइतवाः सुथय् भारत विहार राज्यया पर्सा गांया पश्चिमपाखेया फिल्डय् निम्ह मिजंया सीम्ह लुयावःगु खः । निवाः न्ह्यः निम्ह भारतया सीतामढी जिल्लाया बेला परिहार च्वनीम्ह थःथितिया छेँय् वंगु खः । वंगु पुस २७ गते आकाझाकां बेपत्ता जूपिं निम्हेसिगु छेँजःयात अपहरणकारीपिन्सं वंगु सोमवाःतक ५० लख तका दां फिरौती माग याःगु खः । अपहरणकारीं विष्णुया सः रेकर्ड यानाः वया थःथितिपिन्त फोनपाखें न्यंकूगु खः । छेँजःपिन्सं अपहरणकारीयात २० लख तका दां बिइत राजी जूगु नं खः । अपहरणकारीं २० लख तका दां ज्वनाः सर्लाहीया मलंगवा नाका लिक्क सःतेधुंकाः छेँजःपिन्सं प्रहरीयात जानकारी ब्यूगु खः । भारतीय प्रहरी व नेपाःया प्रहरी निम्हं मिजंया अपहरण मुक्त याकेत भूमिका म्हितूगु धनुषाया प्रहरी उपरीक्षक एसपी विश्वराज खड्कां धाःगु दु । तर, वंगु मंगलवाःनिसें अपहरणकारीया मोबाइलय् सम्पर्क जुइगु त्वाःदःगु खः । आइतवाः सुथय् निम्ह मनूया सीम्ह लुयावयेधुंकाः सुथय् सीपिं मिजंया थःथितिपिन्त भारतीय प्रहरीं सःतूगु खः । इमिगु सीम्ह भारतया बेला परिहारय् च्वंगु प्रहरी ज्याकुथिइ तःगु खः । एसपी खड्कां धाःगु दु। ‘अपहरणया जानकारी लिपा भारतीय प्रहरीलिसे समन्वय यानाः मालेगु ज्याय् सक्रिय कथं पलाः न्ह्याकूगु खः ।  अपहरणकारीं छ्वयाहःगु रेकर्ड छेँजःपिन्सं जक न्यनाः जिमित इलय् जानकारी मबिल । उकिं दुर्भाग्यवश जिमिसं बचेयाये मफुत ।’ घटनालिपा प्रहरीं न्याम्हेसित ज्वंगु दु । घटनाय् दुथ्याःगु द्वपनय् धनुषा प्रहरीं निम्ह व भारतीय प्रहरीं स्वम्हेसित ज्वंगु धनुषाया एसपी खड्कां जानकारी ब्यूगु दु । इमिगु नां आः गोप्य तःगु दु । प्यम्ह फररा जुयाच्वंगुलिं मालेगु ज्या जुयाच्वंगु प्रहरीं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ माघ ८, आइतबार १६:२६:२४  ",https://www.newaonlinenews.com//%E0%A4%9C%E0%A4%A8%E0%A4%95%E0%A4%AA%E0%A5%81%E0%A4%B0%E0%A4%AF%E0%A4%BE-%E0%A4%A8%E0%A4%BF%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%9C%E0%A4%82-%E0%A4%85%E0%A4%AA%E0%A4%B9%E0%A4%B0%E0%A4%A3%E0%A4%B2%E0%A4%BF%E0%A4%AA%E0%A4%BE-%E0%A4%AD%E0%A4%BE%E0%A4%B0%E0%A4%A4%E0%A4%AF%E0%A5%8D-%E0%A4%B9%E0%A4%A4%E0%A5%8D%E0%A4%AF%E0%A4%BE
गृहमन्त्रालयपाखें एमाले सांस कोइरीयात ज्वनेत ७७ गू जिल्लाय् सर्कुलर,गृहमन्त्रालयं एमाले सांसद लक्ष्मी महतो कोइरीयात ज्वनेत ७७ गू जिल्लाय् हे सर्कुलर याःगु दु । गृहमन्त्रालयं सांसद कोइरीयात ज्वनेत प्रहरी प्रधान ज्याकुथियात लिखित रुपं हे पौ छ्वःगु खः ।  सांसद कोइरी प्रहरीया फरार धलखय् दु । वयात राष्ट्रसेवक कर्मचारी हत्याया द्वपनय् जनकपुर उच्च अदालतं थुनाय् तयाः मुद्दाया पुर्पक्षया आदेश बिइधुंकूगु दु । सांसद कोइरीयात २०७२ सालय् मधेश आन्दोलनय् सशस्त्र प्रहरीया असई थमन विक हत्याया द्वपं दु । सांसद कोइरी निर्वाचन न्ह्यः जनता समाजवादी पार्टी त्वःताः एमालेय् दुहाँ वंगु खः । राष्ट्रिय स्वतन्त्र पार्टीया सभापति जुयाच्वंम्ह रवि लामिछानें गृहमन्त्री जुइधुंकाः कोइरीयात ज्वनेत दबाब बिइगु ज्या अप्वयेकूगु दु ।  प्रतिनिधिसभाया प्रायःथें बैठकय् सहभागी जुइगु यानाच्वंम्ह कोइरी प्रहरीया फरार धलखय् लानाच्वंम्ह खः । कोइरी एमालेया शीर्ष नेतापिनिगु संरक्षणय् दूगु आंकलन याःगु दु । ,"नेवा: अनलाइन न्युज – ललेन्द्र शाक्य | २०७९ माघ ८, आइतबार १६:५०:३२  ",https://www.newaonlinenews.com//%E0%A4%97%E0%A5%83%E0%A4%B9%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%BE%E0%A4%B2%E0%A4%AF%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%8F%E0%A4%AE%E0%A4%BE%E0%A4%B2%E0%A5%87-%E0%A4%B8%E0%A4%BE%E0%A4%82%E0%A4%B8-%E0%A4%95%E0%A5%8B%E0%A4%87%E0%A4%B0%E0%A5%80%E0%A4%AF%E0%A4%BE%E0%A4%A4-%E0%A4%9C%E0%A5%8D%E0%A4%B5%E0%A4%A8%E0%A5%87%E0%A4%A4-%E0%A5%AD%E0%A5%AD-%E0%A4%97%E0%A5%82-%E0%A4%9C%E0%A4%BF%E0%A4%B2%E0%A5%8D%E0%A4%B2%E0%A4%BE%E0%A4%AF%E0%A5%8D-%E0%A4%B8%E0%A4%B0%E0%A5%8D%E0%A4%95%E0%A5%81%E0%A4%B2%E0%A4%B0
झापाया च्या बगानय् मिसा–मिजंया सीम्ह लुल,झापाया छम्ह मिसा व छम्ह मिजं सिनाच्वंगु अवस्थाय् लुयावःगु दु । थौं मंगलवाः सुथय् कचनकवल गाउँपालिका ४ केचनाय् उपिं सिनाच्वंगु अवस्थाय् लुयावःगु प्रहरीं जानकारी ब्यूगु दु । एभरेष्ट च्या बबगानय् इपिं सिनाच्वंगु खः । मिसा–मिजं निम्हं यःगायाच्वंगु अवस्थाय् सिनाच्वंगु लुयावःगु जिल्ला प्रहरी ज्याकुथि झापाया प्रवक्ता डिएसपी बसन्त पाठकं जानकारी ब्यूगु दु । डिएसपी पाठकया कथं मिजं थ्यंमथ्यं २५ दँया व मिसा १८ दँयापिं खः । घटनास्थलय् प्रहरी टोली थ्यंकाः अनुसन्धान न्ह्याकूूगु दु ।,"नेवा: अनलाइन न्युज – ललेन्द्र शाक्य | २०७९ माघ १०, मंगलबार ११:१५:२९  ",https://www.newaonlinenews.com//%E0%A4%9D%E0%A4%BE%E0%A4%AA%E0%A4%BE%E0%A4%AF%E0%A4%BE-%E0%A4%9A%E0%A5%8D%E0%A4%AF%E0%A4%BE-%E0%A4%AC%E0%A4%97%E0%A4%BE%E0%A4%A8%E0%A4%AF%E0%A5%8D-%E0%A4%AE%E0%A4%BF%E0%A4%B8%E0%A4%BE%E2%80%93%E0%A4%AE%E0%A4%BF%E0%A4%9C%E0%A4%82%E0%A4%AF%E0%A4%BE-%E0%A4%B8%E0%A5%80%E0%A4%AE%E0%A5%8D%E0%A4%B9-%E0%A4%B2%E0%A5%81%E0%A4%B2
आईओएमया विद्यार्थीपिन्त प्रहरी दमन,त्रिभुवन विश्वविद्यालय चिकित्सा शास्त्र अध्ययन संस्थान (आईओएम)य् विद्यार्थीपिन्त प्रहरीं दमन याःगु दु । विद्यार्थीपिन्सं आईओएमया डीन ज्याकुथिइ ग्वःगु ताःचा प्रहरीं चायेकेधुंकाः छुं ई तनावया स्थिति ब्वलंगु खः । आईओएमया विकृति सुधारया माग यासें विद्यार्थीपिन्सं थौं मंगलवाः सुथय् तालं ग्वयाब्यूगु खः । प्रशासनं प्रहरी सःताः तालं चायेकेधुंकाः विद्यार्थीपिन्सं प्रहरीविरुद्ध नाराबाज याःगु खः । प्रहरीं सामानय लाठी चार्ज तकं याःगु खःसा सुंसुं विद्यार्थीपिन्त नियन्त्रणय् नं काःगु दु । चिकित्सा शिक्षा संघर्ष अभियान व होस्टल सुधार समूह नं आईओएमया विकृतिविरुद्ध आन्दोनल यानाः वयाच्वंगु दु । विद्यार्थीपिन्सं होस्टेलयात व्यवस्थित यानाः विकृति सुधार यायेमाःगु माग तःगु खः ।,"नेवा: अनलाइन न्युज – ललेन्द्र शाक्य | २०७९ माघ १०, मंगलबार १२:४८:३९  ",https://www.newaonlinenews.com//%E0%A4%86%E0%A4%88%E0%A4%93%E0%A4%8F%E0%A4%AE%E0%A4%AF%E0%A4%BE-%E0%A4%B5%E0%A4%BF%E0%A4%A6%E0%A5%8D%E0%A4%AF%E0%A4%BE%E0%A4%B0%E0%A5%8D%E0%A4%A5%E0%A5%80%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80-%E0%A4%A6%E0%A4%AE%E0%A4%A8
"कञ्चनपुरय् झिंप्यदँ दुम्ह मिसामचा मां जुल, घटना त्वःपुइगु कुतः","कञ्चनपुरय् झिंप्यदँ दुम्ह मिसामचां मचा बुइकूगुु दु । बेलौरी नगरपालिका ८ याा कलकत्ताय् माघ ३ गते मचां काय् बुइकूगु घटना सार्वजनिक जूगु दु । बेलौरी नगरपालिकाया उपप्रमुख जोगराम चौधरीं मिसामचां काय् बुइकूगु खँ लिपालाक्क जक पिहाँ वःगु धाःगु दु । उपप्रमुख चौधरीं धाःगु दु, ‘मिसामचाया गर्भय् मचा महिनां दिं दूगु इलय् हे छेँजःपिन्सं सिइकेधुंकूगु जुयाच्वन तर मचा बुइकेधुंकाः नं मांअबुं घटना सुचुकेत म्ह्याययात न्हिथं हे स्कूल छ्वयेगु ज्या यानाच्वंगु जुयाच्वन । गामय् थः भौैया मचा खः धकाः क्यनेत्यंसां नं स्थानीयपिन्सं झिंप्यदँ दुम्ह मिसामचां अवैध रुपं मचा बुइकूगु सिइकेधुंकाः घटना सार्वजनिक जूगु खः ।’ उपप्रमुख चौधरीया कथं मिसामचां बुइकूम्ह काय् सुयागु खः ? धैगु सीमदुनि । ईलाका प्रहरी ज्याकुथि बेलौरीया कथं स्थानीय बासिन्दाया दबाब लिपा मचाया मांअबु भारतीय नागरिकविरुद्ध किटानी जाहेरी ब्यूगु दु । इप्रका बेलौरीया प्रमुख प्रहरी निरीक्षक दानसिंह भण्डारीं भारतया बरेलीया दयाराम गुप्ताया मचा जूगु दाबी यासें वबिरुद्ध किटानी जाहेरी दर्ता याकूगु धाःगु दु । प्रहरीया कथं उम्ह भारतीय नागरिक नाताय् उम्ह मिसामचाया भिनाजु लाः । वंगु बैशाखय् ब्याहा यायेगु धासें भारत बिसिके यंकेगु झ्वलय् सीमा क्षेत्रपाखें मिसामचाया उद्धार यानागु दाबी याःगु दु । आः मिसामचायात मचालिसें छेँजःया जिम्माय् ब्यूगु दु । प्रहरीं भारतीय नागरिकया मचा जूगु दाबी याःसां नं स्थानीय बासिन्दां धाःसा वास्तविक दोषाीयात उन्मुक्ति बिइत आर्थिक चलखेल याःगु द्वपं ब्यूगु दु ।","नेवा: अनलाइन न्युज – ललेन्द्र शाक्य | २०७९ माघ १०, मंगलबार १२:२२:५३  ",https://www.newaonlinenews.com//%E0%A4%95%E0%A4%9E%E0%A5%8D%E0%A4%9A%E0%A4%A8%E0%A4%AA%E0%A5%81%E0%A4%B0%E0%A4%AF%E0%A5%8D-%E0%A4%9D%E0%A4%BF%E0%A4%82%E0%A4%AA%E0%A5%8D%E0%A4%AF%E0%A4%A6%E0%A4%81-%E0%A4%A6%E0%A5%81%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%B8%E0%A4%BE%E0%A4%AE%E0%A4%9A%E0%A4%BE-%E0%A4%AE%E0%A4%BE%E0%A4%82-%E0%A4%9C%E0%A5%81%E0%A4%B2-%E0%A4%98%E0%A4%9F%E0%A4%A8%E0%A4%BE-%E0%A4%A4%E0%A5%8D%E0%A4%B5%E0%A4%83%E0%A4%AA%E0%A5%81%E0%A4%87%E0%A4%97%E0%A5%81-%E0%A4%95%E0%A5%81%E0%A4%A4%E0%A4%83
कलंकीइ मोटरसाइकलया ठक्करं झिंन्यादँ दुम्ह मिसामचा सित,कलंकीइ मोटरसाइकलया ठक्करपाखें छम्ह लँजुवाः सीगु दु । मंगलवाः सुथय् ६ः४५ ता इलय् कलंकीया अन्डर पास लिक्क बाप्र०२–इ४प ७८३४ ल्याःया मोटरसाइकलं ठक्कर नकाः न्यासि वनाच्वंम्ह झिंन्यादँया कृष्णा तामाङ सीगु खः । मोटरसाइकलया ठक्करं मेम्ह छम्ह लँजुवाः नं घाःपाः जूगु दु । घाःपाः जूम्हेसित शहीद मेमोरियल अस्पतालय् वासः जुयाच्वंगु प्रहरीं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ १०, मंगलबार १३:०१:०२  ",https://www.newaonlinenews.com//%E0%A4%95%E0%A4%B2%E0%A4%82%E0%A4%95%E0%A5%80%E0%A4%87-%E0%A4%AE%E0%A5%8B%E0%A4%9F%E0%A4%B0%E0%A4%B8%E0%A4%BE%E0%A4%87%E0%A4%95%E0%A4%B2%E0%A4%AF%E0%A4%BE-%E0%A4%A0%E0%A4%95%E0%A5%8D%E0%A4%95%E0%A4%B0%E0%A4%82-%E0%A4%9D%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%BE%E0%A4%A6%E0%A4%81-%E0%A4%A6%E0%A5%81%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%B8%E0%A4%BE%E0%A4%AE%E0%A4%9A%E0%A4%BE-%E0%A4%B8%E0%A4%BF%E0%A4%A4
मकवानपुरय् निम्हेसिगु सीम्ह लुल,"हेटौंडा मकवानपुरय् ब्यागलं ब्यागलं थासय् निम्हेसिगु सीम्ह लुयावःगु दु । कैलाश गाउँपालिका ६ पकने मराङसिङया वीरबहादुर ब्लोनया बारीइ धादिङ गजुरी ४ भुमिढुंगाया २२ दँया शंकर तामाङया सीम्ह लुयावःगु प्रहरीं जानकारी ब्यूगु दु । अथेहे, हेटौंडा उपमहानगरपालिका १८ गुम्बाडाँडा खोल्साय् थ्यंमथ्यं ४०–४५ दँया छम्ह मिजंया सीम्ह लुयावःगु प्रहरी नायव उपरीक्षक टेकबहादुर कार्कीं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ माघ १०, मंगलबार १५:११:४२  ",https://www.newaonlinenews.com//%E0%A4%AE%E0%A4%95%E0%A4%B5%E0%A4%BE%E0%A4%A8%E0%A4%AA%E0%A5%81%E0%A4%B0%E0%A4%AF%E0%A5%8D-%E0%A4%A8%E0%A4%BF%E0%A4%AE%E0%A5%8D%E0%A4%B9%E0%A5%87%E0%A4%B8%E0%A4%BF%E0%A4%97%E0%A5%81-%E0%A4%B8%E0%A5%80%E0%A4%AE%E0%A5%8D%E0%A4%B9-%E0%A4%B2%E0%A5%81%E0%A4%B2
आत्मदाह याःम्ह प्रेमप्रसादयात ‘कृषि सहीद’ घोषणा यायेमाःगु छेँजःया माग,"येँया न्हूबानेश्वरय् आत्मदाह याःम्ह इलामया प्रेमप्रसाद आचार्यया छेँजःपिन्सं प्रेमप्रसादयात ‘कृषि सहीद’ घोषणा यायेमाःगुलिसेंया माग तःगु दु । प्रेमप्रसादया छेँजःपिन्सं गृहमन्त्री रवि लामिछानेपाखें प्रधानमन्त्री पुष्पकमल दाहाल प्रचण्डयात लःल्हाःगु झिगू बुँदे पतिइ प्रेमप्रसादयात आर्थिक कृषि क्रान्तिया न्हापांम्ह सहीद घोाषणा यायेमाःगु माग तःगु दु । थःगु माग पूमवंतलेतक प्रेमप्रसाददया सीम्ह मह्ल्वनेगु व अन्तिम संस्कार मयायेगु प्रेमप्रसादया छेँजःया अडान दु । माग पतिइ प्रेमप्रसादं आत्मदाह यायेन्ह्यः तःगु २५ बुँदे सुझावत सम्बोधन जुइमाःगु, प्रेमप्रसादं काःगु कर्जा राज्यं स्वामित् कयाः चुक्ता यायेमाःगु माग नं तःगु दु । छेँजःपिन्सं मन्त्रालयस लःल्हाःगु पतिइ प्रेमप्रसदया आत्मदाहया घटनायात ‘बानेश्वरय् जूगु कृषि युवा व्यवसायीया विद्रोह कथं याःगु आत्मदाह’ धाःगु दु ।","नेवा: अनलाइन न्युज – ललेन्द्र शाक्य | २०७९ माघ १३, शुक्रबार १६:३१:४३  ",https://www.newaonlinenews.com//%E0%A4%86%E0%A4%A4%E0%A5%8D%E0%A4%AE%E0%A4%A6%E0%A4%BE%E0%A4%B9-%E0%A4%AF%E0%A4%BE%E0%A4%83%E0%A4%AE%E0%A5%8D%E0%A4%B9-%E0%A4%AA%E0%A5%8D%E0%A4%B0%E0%A5%87%E0%A4%AE%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6%E0%A4%AF%E0%A4%BE%E0%A4%A4-%E2%80%98%E0%A4%95%E0%A5%83%E0%A4%B7%E0%A4%BF-%E0%A4%B8%E0%A4%B9%E0%A5%80%E0%A4%A6%E2%80%99-%E0%A4%98%E0%A5%8B%E0%A4%B7%E0%A4%A3%E0%A4%BE-%E0%A4%AF%E0%A4%BE%E0%A4%AF%E0%A5%87%E0%A4%AE%E0%A4%BE%E0%A4%83%E0%A4%97%E0%A5%81-%E0%A4%9B%E0%A5%87%E0%A4%81%E0%A4%9C%E0%A4%83%E0%A4%AF%E0%A4%BE-%E0%A4%AE%E0%A4%BE%E0%A4%97
"पोखराय् आत्मदाह, मिसा वासः यायेगु झ्वलय् सित",पोखराय् आइतवाः आत्मदाह घटनाय् घाःपाः जूम्ह ३५ दँया संगीता सापकोटा वासः यायेगु झ्वलय् सीगु दु । पोखरा महानगरपालिका १३ काहुँखोलाया् आइतवाः सुथय् छम्ह मिजं व छम्ह मिसा च्यानाच्वंगु अवस्थाय् स्थानीय बासिन्दां उद्धार याःगु खः । संगीता सापकोटाया पोखरा स्वास्थ्य विज्ञान प्रतिष्ठानय् वासः यायेगु झ्वलय् थौं सोमवाः सुथय् ५ ता इलय् सीगु प्रतिष्ठानया निर्देशक डा. भरतबहादुर खत्रीं जानकारी ब्यूगु दु ।  वहे घटनाय् च्यानाः घाःपाः जूम्ह ४५ दँया कृष्णबहादुर क्षेत्रीया धाःसा वासः जुयाच्वंगु दु । कृष्णबहादुर क्षेत्री संगीता सापकोटाया छेँय् डेराय् च्वनाः वयाच्वंम्ह खः । प्रहरीं प्रारम्भिक अनुसन्धानय् क्षेत्रीं पेट्रोल लुनाः मिँ तयेगु कुतः यानाच्वंबलय् छेँथुवाः संगीता सापकोटां बचेयायेत्यंबलय् घाःपाः जूगु खनेदूगु धाःगु दु ।,"नेवा: अनलाइन न्युज – ललेन्द्र शाक्य | २०७९ माघ १६, सोमबार १५:२९:२६  ",https://www.newaonlinenews.com//%E0%A4%AA%E0%A5%8B%E0%A4%96%E0%A4%B0%E0%A4%BE%E0%A4%AF%E0%A5%8D-%E0%A4%86%E0%A4%A4%E0%A5%8D%E0%A4%AE%E0%A4%A6%E0%A4%BE%E0%A4%B9-%E0%A4%AE%E0%A4%BF%E0%A4%B8%E0%A4%BE-%E0%A4%B5%E0%A4%BE%E0%A4%B8%E0%A4%83-%E0%A4%AF%E0%A4%BE%E0%A4%AF%E0%A5%87%E0%A4%97%E0%A5%81-%E0%A4%9D%E0%A5%8D%E0%A4%B5%E0%A4%B2%E0%A4%AF%E0%A5%8D-%E0%A4%B8%E0%A4%BF%E0%A4%A4
प्रेमप्रसाद मृत्यु प्रकरण : प्रहरीं काल भाटभटेनीया संचालक गुरुङया बयान,"संघीय संसद् भवन न्ह्यःने न्हूबानेश्वरय् थःम्हं थःत हे पेट्रोल लुनाः आत्मदाह याःम्ह प्रेमप्रसद आचार्यया मृत्यु प्रकरणय् प्रहरीं अनुसन्धान न्ह्याकूगु दु । मिँ तयेन्ह्यः आचार्यं सामाजिक संजाल फेसबुकय् च्वःगु ६ हजार ५५३ खँग्वःया स्ट्याटसया आधारय् प्रहरीं अनुसन्धान न्ह्याकूगु खः ।  जिल्ला प्रहरी परिसर, येँ स्रोतया कथं आचार्यं थःम्हं कायेमाःगु रकम मब्यूगु द्वपं ब्यूपिं व्यक्तिपिन्त न्यनेकने यायेगु ज्या न्ह्याकूगु दु । वहे झ्वलय् थौं सोमवाः प्रहरीं भाटभटेनी सुपर मार्केटया संचालक मिनबहादुर गुरुङयात बयानया नितिं सःतूगु खः । जिल्ला प्रहरी परिसर, येँया टेकुइ च्वंगु ज्याकुथिइ गुरुङया बयान काःगु प्रहरी स्रोतं जानकारी ब्यूगु दु । प्रेमप्रसाद भाटभटेनी लिसेंया थीथी थासय् उधारोपाखें सामान बियाच्वनेमाःगु धासें इमिसं उगु सामान मियाः दां मेमेथाय् चाःहिइकाः मेगु मुनाफा कमेयायेधुंकाः जक हे बल्ल उत्पादकयात दां बिइगु न्ह्यथंगु खः । प्रेमप्रसादं धाःगु दु, ‘धनी दामं हे थाहाँ वंगु वनतुं, गरिब थिचेजूगु थिचेतुं ।’ आचार्यं भाटभटेनीं ३० प्रतिशत मार्जिन माग याःगु लिसेंया विषयस नं न्ह्यथंगुलिं उगु विषयस न्यनेकने जुयाच्वंगु प्रहरी स्रोतं धाःगु दु । भाटभटेनीया गुरुङलिसें आचार्यया स्ट्याटसय् न्ह्यथनातःपिं मेमेपिं व्यक्तिलिसे नं न्यनेकने जुइगु प्रहरीं जानकारी ब्यूगु दु । न्ह्यःया वाः मंगलवाः न्हिनय् थःम्हं थःत हे मिँ तःम्ह प्रेमप्रसादया कन्हय् कुन्हु सुथय् ६ ता इलय् किपूया वर्न अस्पतालय् ज्यान वंगु खः । इलामया सूर्योदय नगरपालिकाय् च्वंम्ह ३७ दँया आचार्ययात प्रहरीं उद्धार यानाः अस्पताल थ्यंकूगु खः ।","नेवा: अनलाइन न्युज – ललेन्द्र शाक्य | २०७९ माघ १६, सोमबार १६:२७:०७  ",https://www.newaonlinenews.com//%E0%A4%AA%E0%A5%8D%E0%A4%B0%E0%A5%87%E0%A4%AE%E0%A4%AA%E0%A5%8D%E0%A4%B0%E0%A4%B8%E0%A4%BE%E0%A4%A6-%E0%A4%AE%E0%A5%83%E0%A4%A4%E0%A5%8D%E0%A4%AF%E0%A5%81-%E0%A4%AA%E0%A5%8D%E0%A4%B0%E0%A4%95%E0%A4%B0%E0%A4%A3-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%82-%E0%A4%95%E0%A4%BE%E0%A4%B2-%E0%A4%AD%E0%A4%BE%E0%A4%9F%E0%A4%AD%E0%A4%9F%E0%A5%87%E0%A4%A8%E0%A5%80%E0%A4%AF%E0%A4%BE-%E0%A4%B8%E0%A4%82%E0%A4%9A%E0%A4%BE%E0%A4%B2%E0%A4%95-%E0%A4%97%E0%A5%81%E0%A4%B0%E0%A5%81%E0%A4%99%E0%A4%AF%E0%A4%BE-%E0%A4%AC%E0%A4%AF%E0%A4%BE%E0%A4%A8
 त्रिभुवन अन्तर्राष्ट्रिय विमानस्थलय् ९ किलो लुँलिसें छम्ह गिरफ्तार,त्रिभुवन अन्तर्राष्ट्रिय विमानस्थलं ९ किलो १३५ ग्राम लुँलिसें क्यानडाया छम्ह नागरिकयात ज्वंगु दु । वंगु चान्हय् दुबईपाखें येँय् क्वाहाँ वःम्ह मोहम्मद कमाल माहगौबयात भन्सार लागाया एक्स–रे चेकजाँचया झ्वलय् ज्वंगु खः । वं थःगु म्हगलय् प्लाष्टिकय् प्याक यानाः ज्वनावःगु सेमी लिक्युड लुँ थ्यंमथ्यं ९ किलो १३५ ग्राम बरामद जूगु प्रहरीं जानकारी ब्यूगु दु । केएमसी अस्पताल सिनामंगलय् वया स्वास्थ्य परीक्षण यानाः थप अनुसन्धानया नितिं महानगरीय प्रहरी वृत्त गौशालाय् तःगु प्रहरीं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ १९, बिहिबार ११:००:५२  ",https://www.newaonlinenews.com//%E0%A4%A4%E0%A5%8D%E0%A4%B0%E0%A4%BF%E0%A4%AD%E0%A5%81%E0%A4%B5%E0%A4%A8-%E0%A4%85%E0%A4%A8%E0%A5%8D%E0%A4%A4%E0%A4%B0%E0%A5%8D%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%B5%E0%A4%BF%E0%A4%AE%E0%A4%BE%E0%A4%A8%E0%A4%B8%E0%A5%8D%E0%A4%A5%E0%A4%B2%E0%A4%AF%E0%A5%8D-%E0%A5%AF-%E0%A4%95%E0%A4%BF%E0%A4%B2%E0%A5%8B-%E0%A4%B2%E0%A5%81%E0%A4%81%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%9B%E0%A4%AE%E0%A5%8D%E0%A4%B9-%E0%A4%97%E0%A4%BF%E0%A4%B0%E0%A4%AB%E0%A5%8D%E0%A4%A4%E0%A4%BE%E0%A4%B0
अदालतं पूर्जी कयाः जेल चलान जुल सांसद अरुणकुमार चौधरी,"झिंस्वदँ पुलांगु आगजनीया घटनाय् खुला कैद सजाय न्यंकूम्ह कैलाली २ या सांसद अरुणकुमार चौधरी जेल चलान जूगु दु । बिहिवाः बाँकेय् गिरफ्तारीइ लाःम्ह चौधरीयात प्रहरीं थौं शुक्रवाः सुथय् हे जिल्ला अदालत कैलालीइ पेस याःगु खः । अदालतं कैदी पूर्जी बुझेयानाः चौधरी कारागार चलान जूगु खः । मुलुकी फौजदारी कार्यविधि संहिता ऐन, २०७४ या दफा १५५ य् ‘दच्छिसिबें म्हो कैद वापत रकम पुलेफइगु’ व्यवस्था दु । तर चौधरीं उकिया नितिं छुं निवेदन मब्यूगुलिं कैदी पूर्जी बियाः कारागार छ्वःगु अदालतया निमित्त श्रेस्तेदार राजेन्द्र जोशीं जानकारी ब्यूगु दु । वं धाःगु दु, ‘१५५ या सुविधाया नितिं चौधरीं कारागारपाखें हे निवेदन बिइफइ, जिल्ला अदालतया फैसलाविरुद्ध पुनरावेदन नं यायेफइ ।’ २०६६ सालय् ट्याक्टरय् मिँ तःगु मुद्दाय् चौधरीलिसें स्वम्हेसितत कैलाली जिल्ला अदालतं खुला कैद व ८ लख ७५ हजार तका दां जरिवानाया फैसला याःगु खः । जिल्ला अदालत कैलालीं २०७० बैशाख ९ गते स्वम्हेसित दोषी ठहर यासें व जरिवाना न्यंकूगु खः । फैसला जूगु थ्यंमथ्यं छगू दशकतक नं आरोपितपिं फरार हे जुयाच्वंगु खः । दोषी ठहर जूपिंमध्ये बीरबहादुर चौधरी छवाः न्ह्यः गिरफ्तारीइ लाःगु खः । वधुंकाः मेम्ह अभियुक्त सांसद अरुणकुमार चौधरी जूगु सीदूगु खः । नागरिक उन्मुक्ति पार्टीं धाःसा सांसद चौधरीया गिरफ्तारीया विरोध यासें वयाच्वंगु दु । सांसदयात ज्वनेत सभामुखया अनुमति कायेमाःगु जूसां नं व तकं मकाःसे चौधरीयात ज्वंगु नागरिक उन्मुक्ति पार्टीया नायः रञ्जिता श्रेष्ठं धाःगु दु ।","नेवा: अनलाइन न्युज – ललेन्द्र शाक्य | २०७९ माघ २०, शुक्रबार ११:३३:४०  ",https://www.newaonlinenews.com//%E0%A4%85%E0%A4%A6%E0%A4%BE%E0%A4%B2%E0%A4%A4%E0%A4%82-%E0%A4%AA%E0%A5%82%E0%A4%B0%E0%A5%8D%E0%A4%9C%E0%A5%80-%E0%A4%95%E0%A4%AF%E0%A4%BE%E0%A4%83-%E0%A4%9C%E0%A5%87%E0%A4%B2-%E0%A4%9A%E0%A4%B2%E0%A4%BE%E0%A4%A8-%E0%A4%9C%E0%A5%81%E0%A4%B2-%E0%A4%B8%E0%A4%BE%E0%A4%82%E0%A4%B8%E0%A4%A6-%E0%A4%85%E0%A4%B0%E0%A5%81%E0%A4%A3%E0%A4%95%E0%A5%81%E0%A4%AE%E0%A4%BE%E0%A4%B0-%E0%A4%9A%E0%A5%8C%E0%A4%A7%E0%A4%B0%E0%A5%80
गाडी चलेयानाच्वंगु इलय् बेहोस घनश्याम भुसाल : अस्पताल भर्ना,नेकपा एकीकृत समाजवादीया नेता घनश्याम भुसाल अस्वस्थ जुइधुंकाः अस्पताल भर्ना याःगु दु । थःम्हं हे गाडी चलेयानाः पार्टी ज्याकुथि वनाच्वंम्ह नेता भुसाल बानेश्वरय् बेहोस जूगु खः ।,"नेवा: अनलाइन न्युज – ललेन्द्र शाक्य | २०७९ माघ २०, शुक्रबार १३:३४:०१  ",https://www.newaonlinenews.com//%E0%A4%97%E0%A4%BE%E0%A4%A1%E0%A5%80-%E0%A4%9A%E0%A4%B2%E0%A5%87%E0%A4%AF%E0%A4%BE%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%87%E0%A4%B2%E0%A4%AF%E0%A5%8D-%E0%A4%AC%E0%A5%87%E0%A4%B9%E0%A5%8B%E0%A4%B8-%E0%A4%98%E0%A4%A8%E0%A4%B6%E0%A5%8D%E0%A4%AF%E0%A4%BE%E0%A4%AE-%E0%A4%AD%E0%A5%81%E0%A4%B8%E0%A4%BE%E0%A4%B2-%E0%A4%85%E0%A4%B8%E0%A5%8D%E0%A4%AA%E0%A4%A4%E0%A4%BE%E0%A4%B2-%E0%A4%AD%E0%A4%B0%E0%A5%8D%E0%A4%A8%E0%A4%BE
उच्च अदालतया आदेश विरुद्ध क्रिकेटर सन्दीप लामिछाने सर्वोच्च वनीगु,क्रिकेटर सन्दीप लामिछाने उच्च अदालतया आदेश विरुद्ध सर्वोच्च अदालत वनीगु जूगु दु ।  नाबालिका बलात्कार द्वपनय् थुनाय् च्वनाच्वंम्ह लामिछाने वंगु पुस २८ गते २० लख तका दां धरौटीइ पिहाँ वःगु खः । धरौटी रकम आपाः जूगु व विदेश वनेगुलि रोक तःगु धासें सर्वोच्च अदालन वनेगु तयारी दूगु सन्दीपया वकिल सरोजकृष्ण घिमिरें धाःगु दु ।,"नेवा: अनलाइन न्युज | २०७९ माघ २०, शुक्रबार १४:५०:२६  ",https://www.newaonlinenews.com//%E0%A4%89%E0%A4%9A%E0%A5%8D%E0%A4%9A-%E0%A4%85%E0%A4%A6%E0%A4%BE%E0%A4%B2%E0%A4%A4%E0%A4%AF%E0%A4%BE-%E0%A4%86%E0%A4%A6%E0%A5%87%E0%A4%B6-%E0%A4%B5%E0%A4%BF%E0%A4%B0%E0%A5%81%E0%A4%A6%E0%A5%8D%E0%A4%A7-%E0%A4%95%E0%A5%8D%E0%A4%B0%E0%A4%BF%E0%A4%95%E0%A5%87%E0%A4%9F%E0%A4%B0-%E0%A4%B8%E0%A4%A8%E0%A5%8D%E0%A4%A6%E0%A5%80%E0%A4%AA-%E0%A4%B2%E0%A4%BE%E0%A4%AE%E0%A4%BF%E0%A4%9B%E0%A4%BE%E0%A4%A8%E0%A5%87-%E0%A4%B8%E0%A4%B0%E0%A5%8D%E0%A4%B5%E0%A5%8B%E0%A4%9A%E0%A5%8D%E0%A4%9A-%E0%A4%B5%E0%A4%A8%E0%A5%80%E0%A4%97%E0%A5%81
मीनभवन क्याम्पसय् नेविसंघया निगू पुचःदथुइ ल्वापु,"नेपाल विद्यार्थी संघ (नेविसंघ)या निगू पुचःदथुइ मीनभवन क्याम्पसय् ल्वहँ–अप्पा क्ययेकाः हानाहान जूगु दु । संस्थापन व इतरपक्षया निगू पुचःदथुइ ल्वापु जुयाः तःधंगु ल्याखय् प्रहरी परिचालन याःगु दु । जिल्ला प्रहरी परिसर येँया एसपी दिनेश मैनालीं धाःगु दु, ‘ल्वहँ–अप्पा हानाहान जुइधुंकाः मेमेगु थीथी इकाईपाखें टोली खटेयानागु दु । स्थितियात नियन्त्रणय् कायेगु कुतः जुयाच्वंगु दु ।’","नेवा: अनलाइन न्युज – ललेन्द्र शाक्य | २०७९ माघ २३, सोमबार १३:५७:००  ",https://www.newaonlinenews.com//%E0%A4%AE%E0%A5%80%E0%A4%A8%E0%A4%AD%E0%A4%B5%E0%A4%A8-%E0%A4%95%E0%A5%8D%E0%A4%AF%E0%A4%BE%E0%A4%AE%E0%A5%8D%E0%A4%AA%E0%A4%B8%E0%A4%AF%E0%A5%8D-%E0%A4%A8%E0%A5%87%E0%A4%B5%E0%A4%BF%E0%A4%B8%E0%A4%82%E0%A4%98%E0%A4%AF%E0%A4%BE-%E0%A4%A8%E0%A4%BF%E0%A4%97%E0%A5%82-%E0%A4%AA%E0%A5%81%E0%A4%9A%E0%A4%83%E0%A4%A6%E0%A4%A5%E0%A5%81%E0%A4%87-%E0%A4%B2%E0%A5%8D%E0%A4%B5%E0%A4%BE%E0%A4%AA%E0%A5%81
पल शाहयात झिंन्यान्हु दुने उपस्थित याकेत उच्च अदालतया आदेश,अभिनेता पल शाहविरुद्धया बाल यौन दुराचारया मुद्दाय् उच्च अदालत पोखरां निगुलिं पक्षयात झिकेयायेगु आदेश ब्यूगु दु । नाबालिगयात बालयौन दुराचार याःगु अभियोगय् जिल्ला अदालत नवलपरासी पूर्वं पल शाहयात निदँत्या कैद व पीडितयात झिगू लख तका दां क्षतिपूर्ति बिइमाःगु फैसला याःगु दु । उगु फैसलाविरुद्ध जिल्ला सरकारी वकिल ज्याकुथि व पल शाह निगुलिं पक्षं उच्च अदालत पोखराय् पुनरावेदन याःगु खः ।  सोमवाः उच्च अदालत पोखराया कायममुकायम मुख्य न्यायाधीश डिल्लीराज आचार्य व न्यायाधीश ऋषि राजभण्डारीया मंकाः इजलासं झडडिया झिकेयायेगु आदेश ब्यूगु पल शाहया कानून व्यवसायी कमलामोहन वाग्लें जानकारी ब्यूगु दु । आः झिंन्यान्हुया दुने पल शाहयात उच्च अदालत कास्कीइ उपस्थित याकेमालीगु जूगु दु । छम्ह नाबालिग म्येहालामि मिसायात बलात्कार याःगु द्वपनय् अभिनेता पल शाहयात जिल्ला अदालत तनहुँ व जिल्ला अदालत नवलपरासीइ मुद्दा लाःगु खः ।,"नेवा: अनलाइन न्युज – ललेन्द्र शाक्य | २०७९ माघ २३, सोमबार १६:५८:२७  ",https://www.newaonlinenews.com//%E0%A4%AA%E0%A4%B2-%E0%A4%B6%E0%A4%BE%E0%A4%B9%E0%A4%AF%E0%A4%BE%E0%A4%A4-%E0%A4%9D%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%BE%E0%A4%A8%E0%A5%8D%E0%A4%B9%E0%A5%81-%E0%A4%A6%E0%A5%81%E0%A4%A8%E0%A5%87-%E0%A4%89%E0%A4%AA%E0%A4%B8%E0%A5%8D%E0%A4%A5%E0%A4%BF%E0%A4%A4-%E0%A4%AF%E0%A4%BE%E0%A4%95%E0%A5%87%E0%A4%A4-%E0%A4%89%E0%A4%9A%E0%A5%8D%E0%A4%9A-%E0%A4%85%E0%A4%A6%E0%A4%BE%E0%A4%B2%E0%A4%A4%E0%A4%AF%E0%A4%BE-%E0%A4%86%E0%A4%A6%E0%A5%87%E0%A4%B6
आन्दोलन त्वःता: अनुसन्धानय् ग्वाहालि यायेत गृहमन्त्री रवि लामिछानेया इनाप,"उपप्रधान व गृहमन्त्री रवि लामिछानें बाँकेया निर्मला कुर्मीया न्यायया नितिं येँया फिब्व ख्यः माइतीघरय् चरणबद्ध आन्दोलनय् दूगु पक्षयात धर्ना त्वःताः अनुसन्धानय् ग्वाहालि यायेत इनाप याःगु दु । सरकारं उगु घटनाबारे संवेदनशील जुयाः छानविन न्ह्यःने यंकूगु लिसें नेपाल प्रहरीया केन्द्रीय अनुसन्धान ब्युरो (सीआईबी) पाखें विशेष टोली परिचानल यानाः घटनाबारे छानविनन यानाच्वंगुलिं धर्ना व आन्दोलनया फुक्क गतिविधि त्वःताः छानविनया नितिं ग्वाहालि यायेत गृहमन्त्री लामिछानें इनाप याःगु खः । थः मन्त्री जुयाः वयेधुंकाः निक्वःतक टेलिफोन यानाः धर्नाय् दुम्ह रुबी खानयात मन्त्री लामिछानें थुगु घटनाबारे सरकार गम्भीर जूगु व दोषी लुइकेत आन्दोलन व धर्ना त्वःताः प्रहरीयात ग्वाहालि यायेत इनाप याःगु खः । थ्वसिबें न्ह्यः सोमवाः लामिछानें गृहमन्त्रालयस गृह छ्याञ्जे विनोदप्रकाश सिंह, प्रहरी महानिरीक्षक धीरजप्रताप सिंह लिसेंया उच्च सुरक्षा अधिकारीनाप सहलह ब्याकाः प्रहरीया केन्द्रीय अनुसन्धान ब्युरो (सीआईबी) पाखें विशेष टोली परिचालन यानाः घटनाया अध्ययन यानाच्वंगु दु । बाँकेया नेपालगञ्ज उपमहानगरपालिका १७ या निर्मला कुर्मीया भाःत २०६२ सालय् सीगु खः । वधुंकाः थः निम्ह काय् लिसे च्वनाः वयाच्वंम्ह निर्मला कुर्मीया २०६६ मंसीरय् झिन्हुया अन्तरालय् वया निम्ह काय रहस्यमय कथं सीगु खः ।","नेवा: अनलाइन न्युज – ललेन्द्र शाक्य | २०७९ पौष २४, आइतबार १६:०६:४८  ",https://www.newaonlinenews.com//%E0%A4%86%E0%A4%A8%E0%A5%8D%E0%A4%A6%E0%A5%8B%E0%A4%B2%E0%A4%A8-%E0%A4%A4%E0%A5%8D%E0%A4%B5%E0%A4%83%E0%A4%A4%E0%A4%BE-%E0%A4%85%E0%A4%A8%E0%A5%81%E0%A4%B8%E0%A4%A8%E0%A5%8D%E0%A4%A7%E0%A4%BE%E0%A4%A8%E0%A4%AF%E0%A5%8D-%E0%A4%97%E0%A5%8D%E0%A4%B5%E0%A4%BE%E0%A4%B9%E0%A4%BE%E0%A4%B2%E0%A4%BF-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%97%E0%A5%83%E0%A4%B9%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80-%E0%A4%B0%E0%A4%B5%E0%A4%BF-%E0%A4%B2%E0%A4%BE%E0%A4%AE%E0%A4%BF%E0%A4%9B%E0%A4%BE%E0%A4%A8%E0%A5%87%E0%A4%AF%E0%A4%BE-%E0%A4%87%E0%A4%A8%E0%A4%BE%E0%A4%AA
भारतय् बस दुर्घटना : स्वम्ह नेपाःमिलिसें प्यम्ह सित,भारतया गुजरातं लखनउपाखे वनाच्वंगु छगः बस दुर्घटना जुयाः स्वम्ह नेपाःमिलिसें प्यम्ह मनूत सीगु दु । कैलालीया प्रमुख जिल्ला अधिकारी किरण थापाया कथं सीपिं स्वम्ह नेपाःमिपिं कैलाली टीकापुरयापिं खः । इमिगु म्हसीका धाःसा सीमदुनि । जिल्ला प्रहरी ज्याकुथि कैलालीं नं स्वम्ह नेपाःमि व छम्ह भारतीय चालक यानाः प्यम्ह मनूत सीगु पुष्टि जूगु जानकारी  ब्यूगु दु । मेपिं १७ म्ह घाःपाः जूगु दु । दुर्घटना थ्वहे पुस २३ गते चान्हय् थ्यंमथ्यं १२ ता ईपाखे जूगु खः । बस लखनउसिबें थ्यंमथ्यं १५ किलोमिटर तापाक्क दुर्घटना जूगु खः । बस दुर्घटनाया हुनि सीमदुनि । भारतय् छुं दिं थुखे तच्वकं हुस्सु व कुहिरो वयाच्वंगु दु । ,"नेवा: अनलाइन न्युज – ललेन्द्र शाक्य | २०७९ पौष २५, सोमबार १०:४३:२३  ",https://www.newaonlinenews.com//%E0%A4%AD%E0%A4%BE%E0%A4%B0%E0%A4%A4%E0%A4%AF%E0%A5%8D-%E0%A4%AC%E0%A4%B8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%B8%E0%A5%8D%E0%A4%B5%E0%A4%AE%E0%A5%8D%E0%A4%B9-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AE%E0%A4%BF%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%AA%E0%A5%8D%E0%A4%AF%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4
चितवनया भरतपुरय् निम्हत्यपु सिनाच्वंगु अवस्थाय्,चितवनया भरतपुर महानगरपालिका २९ स निम्हत्यपु कलाः व भाःत सिनाच्वंगु अवस्थाय् लूगु दु । भरतपुरया वडा ल्याः २९ या ज्याकुथि ल्यूने खेतबारी धैगु थासय् २७–२८ दँया प्रेम बहादुर रानामगर यःगायाच्वंगु अवस्थाय् व वया कलाः २४–२५ दँया शान्ति रानामगर बँय् थसःपायाः सिनाच्वंगु अवस्थाय् लूगु खः । प्रहरी घटनास्थलय् थ्यंकूगु दु । जिल्ला प्रहरी ज्याकुथि चितवनया प्रहरी प्रमुख एसपी नवराज अधिकारीया नेतृत्वय् प्रहरी टोलीं घटनास्थलया मुचुल्का तयार यायेगु व अनुसन्धान यानाच्वंगु दु । सीम्ह प्रेमबहादुर रानामगरं दायाः थः कलाःया हत्या यायेधुंकाः थः नं यःगायाः आत्महत्या याःगु जुइफूगु स्थानीयपिन्सं धाःगु दु । इमि दथुइ छेँय् ल्वापु जुयाच्वनीगु छम्ह स्थानीयं धाःगु दु ।,"नेवा: अनलाइन न्युज – ललेन्द्र शाक्य | २०७९ पौष २६, मंगलबार १२:३०:४९  ",https://www.newaonlinenews.com//%E0%A4%9A%E0%A4%BF%E0%A4%A4%E0%A4%B5%E0%A4%A8%E0%A4%AF%E0%A4%BE-%E0%A4%AD%E0%A4%B0%E0%A4%A4%E0%A4%AA%E0%A5%81%E0%A4%B0%E0%A4%AF%E0%A5%8D-%E0%A4%A8%E0%A4%BF%E0%A4%AE%E0%A5%8D%E0%A4%B9%E0%A4%A4%E0%A5%8D%E0%A4%AF%E0%A4%AA%E0%A5%81-%E0%A4%B8%E0%A4%BF%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%85%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AF%E0%A5%8D
क्रिकेटर सन्दीप लामिछाने थुनामुक्त जुइगु,नाबालिकायात बलात्कार याःगु आरोप लाम्ह क्रिकेटर सन्दीप लामिछाने थौं शुक्रवाः थुनामुक्त जुइत्यंगु दु । उच्च अदालत यलं धरौटीइ रिहा यायेगु आदेश बिइवं लामिछाने थुनामुक्त जुइत्ययंगु खः ।,"नेवा: अनलाइन न्युज | २०७९ पौष २९, शुक्रबार १०:१८:४३  ",https://www.newaonlinenews.com//%E0%A4%95%E0%A5%8D%E0%A4%B0%E0%A4%BF%E0%A4%95%E0%A5%87%E0%A4%9F%E0%A4%B0-%E0%A4%B8%E0%A4%A8%E0%A5%8D%E0%A4%A6%E0%A5%80%E0%A4%AA-%E0%A4%B2%E0%A4%BE%E0%A4%AE%E0%A4%BF%E0%A4%9B%E0%A4%BE%E0%A4%A8%E0%A5%87-%E0%A4%A5%E0%A5%81%E0%A4%A8%E0%A4%BE%E0%A4%AE%E0%A5%81%E0%A4%95%E0%A5%8D%E0%A4%A4-%E0%A4%9C%E0%A5%81%E0%A4%87%E0%A4%97%E0%A5%81
मकवानपुरय् स्कुटर दुर्घटना : स्वम्ह सित,"पूर्वपश्चिम राजमार्ग अन्तर्गत मकवानपुरया मनहरी गाउँपालिका ९ ज्यामिरेय् स्कुटर दुर्घटना जुयाः स्वम्ह मनूत सीगु दु । सीपिं मकवानपुरया मनहरी गाउँपालिका ८ सिमपानी च्वनीम्ह थ्यंमथ्यं ३० दँया धर्मराज मोक्तान, वहे थासय् च्वनीम्ह मिलन मोक्तान व मकवानपुरया राक्सिराङ गाउँपालिका ३ लावतीइ च्वनीम्ह रुपेश तामाङ खः । धर्मराज मोक्तान थौं शुक्रवाः सुथय् ३ः३५ ता इलय् व मिलन मोक्तान व रुपेश तामाङयात अस्पताल थ्यंकेखतं वंगु चान्हय् १२ः१५ ता इलय् चिकित्सकपिन्सं सीधुंकूगु घोषणा याःगु इलाका प्रहरी ज्याकुथि मनहरीया प्रहरी निरीक्षक कृष्णराज ढकालं जानकारी ब्यूगु दु । वंगु चान्हय् थ्यंमथ्यं १०ः४५ ता इलय् मनहरी गाउँपालिका ९ या ज्यामिरे, भलादमी चोकय् स्कुटर दुर्घटना जूगु सुचं वयेधुंकाः इलाका प्रहरी ज्याकुथि मनहरीपाखें प्रहरीया टोली घटनास्थल थ्यंकूगु खः । प्रहरीं स्वम्हेसित तच्वःगु अवस्थाय् उद्धार यानाः वासः यायेगु नितिं चितवनया पुलांगु मेडिकल कलेज छ्वःगु खः । स्थानीयपिन्सं धाःसा सवारीसाधनं ठक्कर नकाः स्कुटरय् च्वनावःपिं स्वम्हं सीगु धासें दोषीयात कारवाहीया माग यासें छुं ई सतक बन्द याःगु खः । ठक्कर नकूगु सवारीसाधनया पहिचान यानाः नियन्त्रणय् कायेत माग यासें स्थानीयपिन्सं थौं शुक्रवाः सुथय् थ्यंमथ्यं २ः५० ता ईनिसें बन्द याःगु सतक प्रहरीं थौं सुथय् ६ः२५ ता इलय् चायेकूगु खः ।","नेवा: अनलाइन न्युज – ललेन्द्र शाक्य | २०७९ पौष २९, शुक्रबार ११:०५:२१  ",https://www.newaonlinenews.com//%E0%A4%AE%E0%A4%95%E0%A4%B5%E0%A4%BE%E0%A4%A8%E0%A4%AA%E0%A5%81%E0%A4%B0%E0%A4%AF%E0%A5%8D-%E0%A4%B8%E0%A5%8D%E0%A4%95%E0%A5%81%E0%A4%9F%E0%A4%B0-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%B8%E0%A5%8D%E0%A4%B5%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4
क्रिकेटर सन्दिप लामिछाने पिहाँ वल,क्रिकेटर सन्दिप लामिछाने धरौटीपाखें थुनामुक्त जूगु दु । लामिछानेयात उच्च अदालतं २० लख तका दां धरौटीइ त्वःतेगु नितिं आदेश बिइधुंकाः सन्दिपया दाजु मोहन लामिछानें जिल्ला अदालतय् धरौटी लःल्हाःगु खः । वधुंकाः सन्दिपया कानून व्यवसायी सरोजकृष्ण घिमिरें केन्द्रीय कारागारय् थ्यंकाः सन्दिपयात अदालतं तःगु शर्तया जानकारी ब्यूगु खः । जबरजस्ती करणी मुद्दाय् जिल्ला अदालत येँपाखें सन्दिपयात पुर्पक्षया नितिं थुनाय् छ्वःगु खः । जिल्ला अदालतया आदेश बदरया माग यासें सन्दिप उच्च अदालत थ्यंकूगु खः । बिहिवाः उच्च अदालतया न्यायाधीशपिं ध्रुवराज भट्टराई व रमेश ढकालया इजलासं जिल्ला अदालतया आदेश बदर यासें धरौटीइ त्वःतेगु आदेश ब्यूगु खः । वंगु भाद्र ६ गते छम्ह मिसामचायात जबरजस्ती करणी याःगु द्वपनय् सन्दिप लामिछाने असोज २० गते विमानस्थलपाखें गिरफ्तारीइ लाःगु खः । ,"नेवा: अनलाइन न्युज – ललेन्द्र शाक्य | २०७९ पौष २९, शुक्रबार १५:४१:१५  ",https://www.newaonlinenews.com//%E0%A4%95%E0%A5%8D%E0%A4%B0%E0%A4%BF%E0%A4%95%E0%A5%87%E0%A4%9F%E0%A4%B0-%E0%A4%B8%E0%A4%A8%E0%A5%8D%E0%A4%A6%E0%A4%BF%E0%A4%AA-%E0%A4%B2%E0%A4%BE%E0%A4%AE%E0%A4%BF%E0%A4%9B%E0%A4%BE%E0%A4%A8%E0%A5%87-%E0%A4%AA%E0%A4%BF%E0%A4%B9%E0%A4%BE%E0%A4%81-%E0%A4%B5%E0%A4%B2
पशुपतिया जङ्गलय् च्याकातःगु अवस्थाय् सिइम्ह लुत,येँया पशुपतिया जङ्गलय् च्याकातःगु अवस्थाय् सिइम्ह लुगु दु । किरातेश्वर मन्दिर क्वये म्ह छम्ह च्याकातःगु अवस्थाय् मिजं म्हस्या सिइम्ह लुगु  उपत्यका अपराध अनुसन्धान कार्यालयका एसपी कृष्ण कोइरालां संचार माध्यमयात जानकारी ब्यूगु दु । अपराध अनुसन्धान कार्यालय व प्रहरी वृत्त गौशालाया पुचलं घटनास्थलय् थ्यंगु दु । सिइम्ह लिक सीसीइ पेट्रोल नं लुगु दु ।,"नेवा: अनलाइन न्युज | २०७९ पौष ३०, शनिबार ११:३६:१६  ",https://www.newaonlinenews.com//%E0%A4%AA%E0%A4%B6%E0%A5%81%E0%A4%AA%E0%A4%A4%E0%A4%BF%E0%A4%AF%E0%A4%BE-%E0%A4%9C%E0%A4%99%E0%A5%8D%E0%A4%97%E0%A4%B2%E0%A4%AF%E0%A5%8D-%E0%A4%9A%E0%A5%8D%E0%A4%AF%E0%A4%BE%E0%A4%95%E0%A4%BE%E0%A4%A4%E0%A4%83%E0%A4%97%E0%A5%81-%E0%A4%85%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AF%E0%A5%8D-%E0%A4%B8%E0%A4%BF%E0%A4%87%E0%A4%AE%E0%A5%8D%E0%A4%B9-%E0%A4%B2%E0%A5%81%E0%A4%A4
पोखराय् विमान दुर्घटना,पोखराय् यति एयरलाइन्सया विमान दुर्घटना जूगु दु । पोखरा विमानस्थलं लिक्क लाःगु सेती खुसिया खोँचय् जहान दुर्घटना जूगु खः ।,"नेवा: अनलाइन न्युज – ललेन्द्र शाक्य | २०७९ माघ १, आइतबार ११:२३:१५  ",https://www.newaonlinenews.com//%E0%A4%AA%E0%A5%8B%E0%A4%96%E0%A4%B0%E0%A4%BE%E0%A4%AF%E0%A5%8D-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE
यति एयरलाइन्सया विमान दुर्घटनालिपा मन्त्रिपरिषदया आकस्मिक बैठक,येँपाखें यात्रु ज्वनाः पोखराया नितिं ब्वःगु यति एयरलाइन्सया एएनसी एटीआर ७२ विमानया दुःखद् व त्रासदीपूर्ण दुर्घटनाप्रति दुःख प्वंकूसें प्रधानमन्त्री पुष्पकमल दाहाल प्रचण्डं मन्त्रिपरिषदया आकस्मिक बैठक सःतूगु दु ।,"नेवा: अनलाइन न्युज – ललेन्द्र शाक्य | २०७९ माघ १, आइतबार १३:२९:४६  ",https://www.newaonlinenews.com//%E0%A4%AF%E0%A4%A4%E0%A4%BF-%E0%A4%8F%E0%A4%AF%E0%A4%B0%E0%A4%B2%E0%A4%BE%E0%A4%87%E0%A4%A8%E0%A5%8D%E0%A4%B8%E0%A4%AF%E0%A4%BE-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE%E0%A4%B2%E0%A4%BF%E0%A4%AA%E0%A4%BE-%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%BF%E0%A4%AA%E0%A4%B0%E0%A4%BF%E0%A4%B7%E0%A4%A6%E0%A4%AF%E0%A4%BE-%E0%A4%86%E0%A4%95%E0%A4%B8%E0%A5%8D%E0%A4%AE%E0%A4%BF%E0%A4%95-%E0%A4%AC%E0%A5%88%E0%A4%A0%E0%A4%95
पोखरा विमानस्थल उलेज्याया झिंन्यान्हुया दुने दुर्घटना,"पोखराय् न्हूगु अन्तर्राष्ट्रिय विमानस्थल उलेज्याया झिंन्यान्हुया दुने हे विमान दुर्घटना जूगु दु । न्हूगु विमानस्थलया पुस १७ गते प्रधानमन्त्री पुष्पकमल दाहाल प्रचण्डं उलेज्या याःगु खः । उलेज्याया झिंन्यान्हुया दुने हे पोखरा अन्तर्राष्ट्रिय विमानस्थल लिक्क विमान दुर्घटना जूगु खः । अथेहे, थौं आइतवाः पोखराय् दुर्घटना जूगु यति एयरलाइनसया विमान पोखरा अन्तर्राष्ट्रिय विमानस्थलय् न्हापांगुखुसि अवतरण याइगु न्हापांगु विमान खः । पुस ७ गते क्याप्टेन कमल केसीलिसेंया चालक दलं थ्वहे विमानपाखें पोखरा अन्तर्राष्ट्रिय विमानस्थलय् न्हापांगु डेमो उडान याःगु यतिया प्रवक्ता सुदर्शन बर्तौलां धाःगु दु । उगु विमानय् स्वम्ह मचा, स्वम्ह ज्येष्ठ नागरिक व चालक दलया प्यम्हलिसें ७२ म्ह यात्रु च्वनावंगु खः । येँपाखें पोखराया नितिं ब्वःगु ९ एन–एसीएनसी विमान आइतवाः सुथय् १०ः३० इलय् ब्वःगु खःसा अवतरण यायेगु झ्वलय् थ्यंमथ्यं ११ः१० ता इलय् पोखरा विमानस्थल लिक्क फेवा खोँचय् दुर्घटना जूगु त्रिभुवन विमानस्थलया महाप्रबन्धक प्रेमनाथ ठाकुरं जानकारी ब्यूगु खः । आः विमान दुर्घटना जूगु थासय् मिँत्याः थाहाँ वयाच्वंगु दु । स्थानीय, सुरक्षाकःमिलिसें घटनास्थलय् उद्धारया नितिं थ्यंकूगु दु । विमान क्याप्टेन कमल केसीं ब्वयेकूगु खः ।","नेवा: अनलाइन न्युज – ललेन्द्र शाक्य | २०७९ माघ १, आइतबार १३:४१:५३  ",https://www.newaonlinenews.com//%E0%A4%AA%E0%A5%8B%E0%A4%96%E0%A4%B0%E0%A4%BE-%E0%A4%B5%E0%A4%BF%E0%A4%AE%E0%A4%BE%E0%A4%A8%E0%A4%B8%E0%A5%8D%E0%A4%A5%E0%A4%B2-%E0%A4%89%E0%A4%B2%E0%A5%87%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A4%BE-%E0%A4%9D%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%BE%E0%A4%A8%E0%A5%8D%E0%A4%B9%E0%A5%81%E0%A4%AF%E0%A4%BE-%E0%A4%A6%E0%A5%81%E0%A4%A8%E0%A5%87-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE
आत्मदाह याःम्ह आचार्यया छेँजःयात ५० लखया विमा भुक्तानी,न्हूबानेश्वरय् आत्मदाह याःम्ह प्रेमप्रसाद आचार्यया छेँजःयात ५० लख तकाया विमा दाबी भुक्तानी याःगु दु । आचार्यं सन नेपाल लाइफ इन्स्योरेन्स कम्पनी लिमिटेडय् विमा यानातःगु खः । वं २०७७ मंसीर ३० गते उगु कम्पनीइ ५० लख तकाया धनञ्जय वार्षिक अग्रिम भुक्तानी जीवन विमा याःगु व निगू किस्ता वापत ६ लख ९३ हजार ६ सय तका दां विमा शुल्क पूगु कम्पनीं जानकारी ब्यूगु दु । विमावापत कम्पनीं ५० लख १२ हजार १९४ तका दां मृत्यु दावी भुक्तानी याःगु जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ २५, बुधबार १५:२४:०४  ",https://www.newaonlinenews.com//%E0%A4%86%E0%A4%A4%E0%A5%8D%E0%A4%AE%E0%A4%A6%E0%A4%BE%E0%A4%B9-%E0%A4%AF%E0%A4%BE%E0%A4%83%E0%A4%AE%E0%A5%8D%E0%A4%B9-%E0%A4%86%E0%A4%9A%E0%A4%BE%E0%A4%B0%E0%A5%8D%E0%A4%AF%E0%A4%AF%E0%A4%BE-%E0%A4%9B%E0%A5%87%E0%A4%81%E0%A4%9C%E0%A4%83%E0%A4%AF%E0%A4%BE%E0%A4%A4-%E0%A5%AB%E0%A5%A6-%E0%A4%B2%E0%A4%96%E0%A4%AF%E0%A4%BE-%E0%A4%B5%E0%A4%BF%E0%A4%AE%E0%A4%BE-%E0%A4%AD%E0%A5%81%E0%A4%95%E0%A5%8D%E0%A4%A4%E0%A4%BE%E0%A4%A8%E0%A5%80
"गौशालाय् लुटपाटया आज्जुं मिजंया हत्या जूगु पुष्टि, छम्ह मिजं गिरफ्तार",मंगलवाः सुथय् येँया गौशाला लिक्क रुद्रनगरय् सिनाच्वंगु अवस्थाय् लुइकूम्ह छम्ह मिजंया हत्या जूगु सीदूगु दु । प्रहरीं हत्याया द्वपनय् मोरङया ३२ दँया रामबहादुर थापायात गिरफ्तार याःगु दु । वं लुटपाट यायेगु आज्जुं हत्या याःगु सीदूगु जिल्ला प्रहरी परिसरया प्रमुख एसएसपी दानबहादुर कार्कीं जानकारी ब्यूगु दु । प्रहरीं हत्या जूम्ह व्यक्तिया नं म्हसीका याःगु दु । सीम्ह वीरगञ्ज छेँ जुयाः तोखाय् च्वनाः वयाच्वंम्ह ध्रुवबहादुर खड्का जूगु प्रहरीं जानकारी ब्यूगु दु । एसएसपी कार्कीया कथं अभियुक्त रामबहादुर थापां खड्कालिसे दूगुु नगद व सामान लुटेयायेगु आज्जुं कुटपिट यानाः हत्या याःगु प्रारम्भिक अनुसन्धानं क्यंगु दु । थापां गौशालाया रुद्रनगर शान्ति मार्गय् खड्काया छातीइ निपा तुतिं थ्वानाच्वंगु लिक्क च्वंगु सीसीटिभी फुटेजय् नं खनेदूगु प्रहरीं जानकारी ब्यूगु दु । प्रहरीं अभियुक्त थापाया पाखें लुटेयानातःगु मोबाइल व पर्स नं बरामद याःगु दु । जिल्ला प्रहरी परिसर येँया एसपी सीताराम रिजालया कथं थापां अप्वः दां दूगु अनुमान यानाः आक्रमण याःगु प्रारम्भिक अनुसन्धानपाखें खनेदूगु दु । तर दां छुं हजार जक लुयावःगु सीदूगु प्रहरीया धापू दु ।,"नेवा: अनलाइन न्युज – ललेन्द्र शाक्य | २०७९ माघ २६, बिहिबार १५:०६:५४  ",https://www.newaonlinenews.com//%E0%A4%97%E0%A5%8C%E0%A4%B6%E0%A4%BE%E0%A4%B2%E0%A4%BE%E0%A4%AF%E0%A5%8D-%E0%A4%B2%E0%A5%81%E0%A4%9F%E0%A4%AA%E0%A4%BE%E0%A4%9F%E0%A4%AF%E0%A4%BE-%E0%A4%86%E0%A4%9C%E0%A5%8D%E0%A4%9C%E0%A5%81%E0%A4%82-%E0%A4%AE%E0%A4%BF%E0%A4%9C%E0%A4%82%E0%A4%AF%E0%A4%BE-%E0%A4%B9%E0%A4%A4%E0%A5%8D%E0%A4%AF%E0%A4%BE-%E0%A4%9C%E0%A5%82%E0%A4%97%E0%A5%81-%E0%A4%AA%E0%A5%81%E0%A4%B7%E0%A5%8D%E0%A4%9F%E0%A4%BF-%E0%A4%9B%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%9C%E0%A4%82-%E0%A4%97%E0%A4%BF%E0%A4%B0%E0%A4%AB%E0%A5%8D%E0%A4%A4%E0%A4%BE%E0%A4%B0
सरकारी वकिलया ज्याकुथिं माग यात रवि लामिछानेया नागरिकता व पासपोर्टलिसेंया भ्वँ,"राष्ट्रिय स्वतन्त्र पार्टीया सभापति रवि लामिछानें दोहोरो पासपोर्ट दुरुपयोग याःगु धासें लाःगु उजुरीइ पासपोर्टया प्रमाण मुंकेगु ज्या न्ह्याःगु दु ।  जिल्ला सरकारी वकिल ज्याकुथि येँपाखें लामिछानेया नागरिकता, पासपोर्ट लिसेंया भ्वँ माग याःगु खः । लामिछानें पासपोर्ट दुरुपयोग याःगु धासें युवराज पौडेल सफलं जाहेरी तःगु खः । पौडेलं लामिछानें कायम मजूगु नागरिकता चलेयााःगु व मखूगु विवरण बियाः पासपोर्ट दयेकूगु धासें जाहेरी ब्यूगु खः । उगु हे जाहेरीया आधारय् जिल्ला सरकारी वकिल ज्याकुथि येँपाखें लामिछानेया नागरिकता व पासपोर्ट लिसेंया भ्वँ माग याःगु खः ।","नेवा: अनलाइन न्युज – ललेन्द्र शाक्य | २०७९ माघ २६, बिहिबार १४:४८:३८  ",https://www.newaonlinenews.com//%E0%A4%B8%E0%A4%B0%E0%A4%95%E0%A4%BE%E0%A4%B0%E0%A5%80-%E0%A4%B5%E0%A4%95%E0%A4%BF%E0%A4%B2%E0%A4%AF%E0%A4%BE-%E0%A4%9C%E0%A5%8D%E0%A4%AF%E0%A4%BE%E0%A4%95%E0%A5%81%E0%A4%A5%E0%A4%BF%E0%A4%82-%E0%A4%AE%E0%A4%BE%E0%A4%97-%E0%A4%AF%E0%A4%BE%E0%A4%A4-%E0%A4%B0%E0%A4%B5%E0%A4%BF-%E0%A4%B2%E0%A4%BE%E0%A4%AE%E0%A4%BF%E0%A4%9B%E0%A4%BE%E0%A4%A8%E0%A5%87%E0%A4%AF%E0%A4%BE-%E0%A4%A8%E0%A4%BE%E0%A4%97%E0%A4%B0%E0%A4%BF%E0%A4%95%E0%A4%A4%E0%A4%BE-%E0%A4%B5-%E0%A4%AA%E0%A4%BE%E0%A4%B8%E0%A4%AA%E0%A5%8B%E0%A4%B0%E0%A5%8D%E0%A4%9F%E0%A4%B2%E0%A4%BF%E0%A4%B8%E0%A5%87%E0%A4%82%E0%A4%AF%E0%A4%BE-%E0%A4%AD%E0%A5%8D%E0%A4%B5%E0%A4%81
त्रिभुवन अन्तर्राष्ट्रिय विमानस्थलया महाप्रबन्धक प्रेमनाथ ठाकुर निलम्बनय्,"त्रिभुवन अन्तर्राष्ट्रिय विमानस्थलया महाप्रबन्धक प्रेमनाथ ठाकुर निलम्बनय् लाःगु दु । संस्कृति, पर्यटन व नागरिक उड्डयन मन्त्रालया प्रवक्ता राजेन्द्रकुमार केसीया कथं ठाकुरं थाई स्माइल एयरलाइन्सया प्रतिनिधिलिसे गैरकानूनी लाभ कायेगु आज्जुं याःगु खँल्हाबल्हाया श्रव्य हलंज्वलं सार्वजनिक जूगु दु । उकिया विषयस जाँचबुझ यायेगु झ्वलय् पदपाखें निलम्बन यायेत नेपाल नागरिक उड्डयन प्राधिकरणया महाप्रबन्धकयात च्वयाः छ्वयागु वं धाःगु दु । उगु विषयस थप अनुसन्धान यायेत अख्तियार दुरुपयोग अनुसन्धान आयोगय् तकं छ्वयेगु मन्त्रालयं जानकारी ब्यूगु दु । ठाकुर लिपांगु निदँ थुखे विमानस्थलया प्रमुख पदय् ज्या यानाच्वंम्ह खः ।","नेवा: अनलाइन न्युज – ललेन्द्र शाक्य | २०७९ माघ २७, शुक्रबार १२:४२:५७  ",https://www.newaonlinenews.com//%E0%A4%A4%E0%A5%8D%E0%A4%B0%E0%A4%BF%E0%A4%AD%E0%A5%81%E0%A4%B5%E0%A4%A8-%E0%A4%85%E0%A4%A8%E0%A5%8D%E0%A4%A4%E0%A4%B0%E0%A5%8D%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%B5%E0%A4%BF%E0%A4%AE%E0%A4%BE%E0%A4%A8%E0%A4%B8%E0%A5%8D%E0%A4%A5%E0%A4%B2%E0%A4%AF%E0%A4%BE-%E0%A4%AE%E0%A4%B9%E0%A4%BE%E0%A4%AA%E0%A5%8D%E0%A4%B0%E0%A4%AC%E0%A4%A8%E0%A5%8D%E0%A4%A7%E0%A4%95-%E0%A4%AA%E0%A5%8D%E0%A4%B0%E0%A5%87%E0%A4%AE%E0%A4%A8%E0%A4%BE%E0%A4%A5-%E0%A4%A0%E0%A4%BE%E0%A4%95%E0%A5%81%E0%A4%B0-%E0%A4%A8%E0%A4%BF%E0%A4%B2%E0%A4%AE%E0%A5%8D%E0%A4%AC%E0%A4%A8%E0%A4%AF%E0%A5%8D
मोबाइल लुटपाट घटनायात कयाः गृह मन्त्रालय प्रहरीयात निर्देशन बिल,बालाजुइ सोमवाः सनिलय् यातायात मजदुरया आन्दोलनया झ्वलय् मोबाइल पसलय् जुगु लुटपाट घटनायात कयाः छानविन यायेत गृह मन्त्रालय प्रहरीयात निर्देशन ब्यूगु दु । थौं मंगवाः गृह सचिव विनोद प्रकाश सिंह प्रहरी आइजिपी धिरजप्रताप सिंहयात फोन यानाः थ्व विषययात गम्भीरतापूर्वक अनुसन्धान यायेत निर्देशन ब्यूगु प्रवक्ता लिसें सहसचिव जितेन्द्र बस्नेतं जानकारी ब्यूगु दु । यातायात मजदुरं याःगु आन्दोलनं सोमवाः सनिलय् उग्र रूप काःगु खः ।,"नेवा: अनलाइन न्युज | २०७९ फाल्गुण २, मंगलबार १७:०७:५६  ",https://www.newaonlinenews.com//%E0%A4%AE%E0%A5%8B%E0%A4%AC%E0%A4%BE%E0%A4%87%E0%A4%B2-%E0%A4%B2%E0%A5%81%E0%A4%9F%E0%A4%AA%E0%A4%BE%E0%A4%9F-%E0%A4%98%E0%A4%9F%E0%A4%A8%E0%A4%BE%E0%A4%AF%E0%A4%BE%E0%A4%A4-%E0%A4%95%E0%A4%AF%E0%A4%BE%E0%A4%83-%E0%A4%97%E0%A5%83%E0%A4%B9-%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%BE%E0%A4%B2%E0%A4%AF-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%AF%E0%A4%BE%E0%A4%A4-%E0%A4%A8%E0%A4%BF%E0%A4%B0%E0%A5%8D%E0%A4%A6%E0%A5%87%E0%A4%B6%E0%A4%A8-%E0%A4%AC%E0%A4%BF%E0%A4%B2
बसं ठक्कर बियाः छम्ह् मिसा सिइवं वीरेन्द्रनगरय् मू मू चुक बन्द,"वीरेन्द्रनगरय् बसं ठक्कर बियाः छम्ह् मिसा सिइवं थौं सोमवाः सुथं निसें मदुम्ह मिसाया थःथीतिपिं आन्दोलनय् कुहाँवःगु दु । उचित क्षतिपूर्ति व चालकयात कारबाहीया माग यासें आन्दोलनय् कुहाँ वयेवं प्रदेश राजधानी वीरेन्द्रनगर बजाः बन्द जुगु दु । आन्दोलनकारीतय्सं वीरेन्द्रनगरया मू मू चुक यरिचोक, मंगलगढी चोक, एयरपोर्ट चुक व बसपार्कमा टायर च्याका सडकअवरुद्ध याःगु दु ।","नेवा: अनलाइन न्युज | २०७९ फाल्गुण १, सोमबार १२:०३:५५  ",https://www.newaonlinenews.com//%E0%A4%AC%E0%A4%B8%E0%A4%82-%E0%A4%A0%E0%A4%95%E0%A5%8D%E0%A4%95%E0%A4%B0-%E0%A4%AC%E0%A4%BF%E0%A4%AF%E0%A4%BE%E0%A4%83-%E0%A4%9B%E0%A4%AE%E0%A5%8D%E0%A4%B9%E0%A5%8D-%E0%A4%AE%E0%A4%BF%E0%A4%B8%E0%A4%BE-%E0%A4%B8%E0%A4%BF%E0%A4%87%E0%A4%B5%E0%A4%82-%E0%A4%B5%E0%A5%80%E0%A4%B0%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0%E0%A4%A8%E0%A4%97%E0%A4%B0%E0%A4%AF%E0%A5%8D-%E0%A4%AE%E0%A5%82-%E0%A4%AE%E0%A5%82-%E0%A4%9A%E0%A5%81%E0%A4%95-%E0%A4%AC%E0%A4%A8%E0%A5%8D%E0%A4%A6
जोमसोमं पोखरा वयाच्वंगु बस कालीगण्डकीइ कुतुंवन,मुस्ताङ जोमसोमनिसें पोखराया नितिं वःगु बस थासाङ गाउँपालिका ३ स कालीगण्डकी खुुसिइ कुतुंवनाः निम्ह भारतीयलिसें १७ म्ह घाःपाः जूगु दु । मुस्ताङया थासाङ गाउँपालिका धम्पु धैगु थासय् सतकं बस कालीगण्डकीइ कुतुंवंगु खः । ना७ख ७४४० ल्याःया बस खुसिइ कुतुंवनाः बसय् च्वनावःपिं फुक्क घाःपाः जूगु व निम्हेसिगु अवस्था तच्वः जूगु प्रहरी नायव उपरीक्षक डिएसपी रविन्द्रनाथ पौडेलं जानकारी ब्यूगु दु । बस थ्यंमथ्यं ४५ मिटर क्वय् कुतुंवंगु खः । बस तप्यंक हे लखसय् कुतुंवंगु व प्रहरी ज्याकुथि नं लिक्क हे लाःगुलिं याकनं उद्धार जुयाः तःधंगु क्षति मजूगु डिएसपी पौडेलं धाःगु दु । तच्वकं घाःपाः जूपिं निम्हलिसें झिंप्यम्हेसित थप वासः यायेगु नितिं एम्बुलेन्सपाखें पोखरा छ्वःगु दुसा ल्यंदुपिं स्वम्ह सामान्य घाःपााः जूपिन्त थासाङ ३ य् च्वंगु लेते प्राथमिक स्वास्थ्य केन्द्रय् वासः जुयाच्वंगु डिएसपी पौडेलं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण ३, बुधबार १२:३१:००  ",https://www.newaonlinenews.com//%E0%A4%9C%E0%A5%8B%E0%A4%AE%E0%A4%B8%E0%A5%8B%E0%A4%AE%E0%A4%82-%E0%A4%AA%E0%A5%8B%E0%A4%96%E0%A4%B0%E0%A4%BE-%E0%A4%B5%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%AC%E0%A4%B8-%E0%A4%95%E0%A4%BE%E0%A4%B2%E0%A5%80%E0%A4%97%E0%A4%A3%E0%A5%8D%E0%A4%A1%E0%A4%95%E0%A5%80%E0%A4%87-%E0%A4%95%E0%A5%81%E0%A4%A4%E0%A5%81%E0%A4%82%E0%A4%B5%E0%A4%A8
"सांसद चन्द्र भण्डारीया अवस्था तःच्वः, भारत यंकेत सिफारिस","भुतू ज्याय् छ्यलीगु एलपी ग्याँस सिलिण्डर विष्फोटपाखें घाःपाः जूम्ह नेपाली कांग्रेसया सांसद चन्द्र भण्डरी व वया मां हरिकला भण्डारीया अवस्था तःच्वः जूगु उपचारय् दुथ्याःपिं चिकित्सकपिन्सं जानकारी ब्यूगु दु । म्हगःया २५ प्रतिशत ब्व च्याःसां नं सांसद भण्डारीया स्वँ (फोक्सो)य् तकं लिच्वः लाःगुलिं थप वासः यायेगु नितिं भारत यंकेत चिकित्सकपिन्सं सिफारिस याःगु दु । वंगु बहनी बुद्धनगरय् च्वंगु निवासय् ग्याँस सिलिण्डर विष्फोट जुया भण्डारी मां व काय् च्यानाः घाःपाः जूगु खः । इमित बहनी हे कीर्तिपुर अस्पतालय् यंकूगु खः । इमिगु आईसीयुस तयाः वासः जुयाच्वंगु दु । अस्पतालया मेडिकल डाइरेक्टर निजिना ताम्राकारया कथं सांसद भण्डारीया २५ निसें ३० प्रतिशत व वया मांया ७० प्रतिशत म्हगःया ब्व च्याःगु दु । वया कथं मांया मेमेगु ल्वय् नं दूगुलिं अवस्था तःच्वः जूगु खः । मांया तुलनाय् काय् सांसद चन्द्र भण्डारीया म्हगःया म्हो ब्व जक च्याःसां नं बन्द कोथा दुनेया कुँ स्वँय् तक थ्यंगुलिं वया अवस्था नं तःच्वः जूगु ताम्राकारं धाःगु दु । वं धाःगु दु, ‘सांसद भण्डारीया २५ निसें ३० प्रतिशत गम्भीर जलन दु । बन्द कोथाय् जूगुलिं कुँ स्वँय् वंगु दु । थ्व रिस्क फ्याक्टर खः ।’ थःपिन्सं एयर–वे म्यानेज लिसेंया ज्या यानाः वासः यानाच्वनागु धासें वं भारतय् यंकाः वासः यायेत सिफारिस नं यानागु जानकारी ब्यूगु दु । मेडिकल डाइरेक्टर ताम्राकारं धाःगु दु, ‘सांसद भण्डारीयात थाकूगुलिं इण्डियापाखे वासः याके यंकेत सल्लाह नं बियागु दु । थुलि डिप वर्न नेपालय् भच्चा सहज मजू ।’ अस्पतालया मेडिकल डाइरेक्टर ताम्राकार व जलन उपचार विभाग प्रमुख डा. किरण नकर्मीं मंकाः विज्ञप्ति सार्वजनिक यासें आःया स्रोत साधनं नेपालय् उपचार सहज मजुइगु खनेदूगुलिं देसं पिने सुविधा सम्पन्न अस्पतालय् गुलिफु उलि याकनं स्थानान्तरण यायेत सिफारिस यानागु जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार १०:३०:५७  ",https://www.newaonlinenews.com//%E0%A4%B8%E0%A4%BE%E0%A4%82%E0%A4%B8%E0%A4%A6-%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AD%E0%A4%A3%E0%A5%8D%E0%A4%A1%E0%A4%BE%E0%A4%B0%E0%A5%80%E0%A4%AF%E0%A4%BE-%E0%A4%85%E0%A4%B5%E0%A4%B8%E0%A5%8D%E0%A4%A5%E0%A4%BE-%E0%A4%A4%E0%A4%83%E0%A4%9A%E0%A5%8D%E0%A4%B5%E0%A4%83-%E0%A4%AD%E0%A4%BE%E0%A4%B0%E0%A4%A4-%E0%A4%AF%E0%A4%82%E0%A4%95%E0%A5%87%E0%A4%A4-%E0%A4%B8%E0%A4%BF%E0%A4%AB%E0%A4%BE%E0%A4%B0%E0%A4%BF%E0%A4%B8
चालक परिवर्तन जुयाः यती एयर विमान दुर्घटना," दुर्घटनाया १४ सेकेण्ड न्ह्यः जक कमाण्ड परिवर्तन जूगु खुलासा वंगु माघ १ गते पोखराया सेती नदी खोँचय् जूगु यती  एयर विमान दुर्घटनाया हुनि पाइलटया कमाण्ड परिवर्तन जूगु सीदूगु दु ।  सरकारं नीस्वंगु विमान दुर्घटना जाँच आयोगं बुधवाः सार्वजनिक याःगु प्रारम्भिक प्र्रतिवेदनयय् उगु विमान दुर्घटना जुइगुसिबें १४ सेकेण्ड न्ह्यः जक पाइलट अञ्जु खतिवडाया ल्हाःतं प्रशिक्षक तकं जुयाच्वंम्ह पाइलट कमल केसीं कमाण्ड काःगु धाःगु दु । चालक दलया दुजःलिसें ७२ म्हेसिगु ज्यान वंगु कथं दुर्घटना जूगु उगु विमान पोखरा अन्तर्राष्ट्रिय विमानस्थलय् अवतरण यायेगु झ्वलय् सुथय् १०ः५७ः३२ ता इलय् सेती नदीया खोँचय् कुतुंवंगु खः । उकिया १४ सेकेण्ड न्ह्यः जक विमानया को–पाइलट अञ्जु खतिवडाया सिटय् दुम्ह प्रशिक्षक पाइलट कमल केसीं उगु विमानया कमाण्ड कःघाःगु खः । उगु इलय् दुर्र्घटनाय् लाःगु उगु विमानय् खतरा क्यनीगु संकेत खनेदयेधुंकूगु दुर्घटना जाँच आयोगया प्रारम्भिक प्रतिवेदनय् न्ह्यथनातःगु दु । प्रतिवेदन कथं ल्याण्डिङ गियर धाःसा सामान्य तरिकां हे चाःगु खः । अवतरणया झ्वलय् पाइलट सिटय् च्वनाच्वंम्ह अञ्जुं को–पाइलटया सिटय् च्वनाच्वंम्ह प्रशिक्षक पाइलट केसीलिसे मदिक्क सुझाब कयाच्वंगु खः । वं विमानयात मदिक्क अःखःपाखे मोडेयायेगु कि मयायेगु धकाः न्यंगु खः । गुकी प्रशिक्षक पाइलट केसीं मोडेयायेत अनुमति ब्यूगु खः । उगु इलय् अञ्जु खतिवडां विमान अझ नं क्वय् यंकेगु कि  मयंकेगु धकाः न्यंबलय् केसीं अथे मयाःसे इन्जिनया पावर थकायेत धाःगु खः । तर, इन्जिनय् पावर मवःगु सिइकेधुंकाः लिपांगु क्षणय् खतिवडां विमानया कमाण्ड प्रशिक्षक पाइलट केसीया ल्हाःतय् ब्यूगु प्रारम्भिक प्रतिवेदनय् न्ह्यथनातःगु दु । उगु प्रतिवेदनय् धयातःगु दुु, ‘थ्व महत्वपूर्ण जू कि पाइलट खतिवडा (पीएफं) १०ः५७ः१८ इलय् विमानया कन्ट्रोल पाइलट केसी (पीएम)यात लःल्हाःगु खःसा १०ः५७ः२० ता इलय् केसीं नं इन्जिनपाखें छुं पावर पिहाँ मवःगु धाःगु खः, उगु इलय् विमान जमिननिसें ३ सय ११ फिट जक च्वय् खः ।’ दुर्घटनाया इलय् उगु विमान धावनमार्गया लिक्क थ्यनेधुंकूगु खः । येँपाखें वंगु उगु विमान अवतरणया झ्वलय् पोखरा विमानस्थलय् मोडेयायेमाःगु अवस्थाय् खः । उगु इलय् विमानया निगः इन्जिनया ‘प्रोपेलर’त फेदरय् वंगु खनेदूगु दु । उगु अवस्थाय् विमामन न्ह्यःने वनेफइमखु । वहे हुनिं उगु विमान दुर्घटनाय् लानाः सेती खोँचय् कुतुंवंगु खः । थ्व अवस्था वःगुलि इन्जिनया हे खराबी खः या मानवीय कमजोरी जुल वा अवतरण यायेगु मार्गय् हे छुं समस्या वःगु खः धैगु विषयस धाःसा विस्तृत प्रतिवेदनं जक क्यनीगु प्रतिवेदनय् न्ह्यथनातःगु दु ।  आःतक प्रारम्भिक प्रतिवेदन जक तयार याःगु दुर्घटना जाँच आययोगं वइगु अनुसन्धान धाःसा थुगु हे स्वंगू विषयस केन्द्रीत जुइगु धाःगु दु । उगु दिं दुर्घटनाय् लाःगु विमानया चालक दलया दुजःया स्वक्वःगुखुसिया उडान खः । उगु विमान भीएफआर प्रणालीपाखें अवतरण यानाच्वंगु खः ।","नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार ११:५३:२८  ",https://www.newaonlinenews.com//%E0%A4%9A%E0%A4%BE%E0%A4%B2%E0%A4%95-%E0%A4%AA%E0%A4%B0%E0%A4%BF%E0%A4%B5%E0%A4%B0%E0%A5%8D%E0%A4%A4%E0%A4%A8-%E0%A4%9C%E0%A5%81%E0%A4%AF%E0%A4%BE%E0%A4%83-%E0%A4%AF%E0%A4%A4%E0%A5%80-%E0%A4%8F%E0%A4%AF%E0%A4%B0-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE
बुटवलया डिएसपी ठगबहादुर ३५ तोला लुँ व २५ लख दांलिसें सिआईबीया नियन्त्रणय्,इलाका प्रहरी ज्याकुथि बुटवलया प्रहरी नायव उपरीक्षक (डिएसपी) ठगबहादुर केसीयात प्रहरीं नियन्त्रणय् काःगु दु । प्रहरी प्रधान ज्याकुथि येँपाखें खटेजूगु केन्द्रीय अनुसन्धान ब्यूरो ( सिआईबी)या पुचलं ठगबहादुर केसीयात आइतवाः सनिलय् निवासपाखें हे नियन्त्रणय् काःगु खः । लुँ कारोवारसम्बन्धी मुद्दाय् रकम असुली याःगु विषयस अनुसन्धान यायेत खटेजूगु टोलीं केसीया निवासय् खानतलासी याःबलय् ३५ तोला लुँ व २५ लख तका दां लुइकाः बरामद याःगु खः । ठगबहादुर केसीयात वंगु मंसीरय् बुटवलया छम्ह ब्यापारीं हःगु लुँ नियन्त्रणय् कयाः थम्हं हे तयातःगु द्वपं लाःगु खः । केसीं लुँ नियन्त्रणय् कयाः व्यापारीयाके थप २५ लख तका दां फ्वंगु द्वपं लिपा प्रधान ज्याकुथिं अनुसन्धानय् टोली परिचालन याःगु खः । मंसीर ४ गते बुटवलपाखें जिल्ला प्रहरी ज्याकुथि कास्कीइ सरुवा जूम्ह केसी सोमवाः रमाना कयाः कास्की वनेगु तयारीइ दूगु खः । छुं ई न्ह्यः तिलोत्तमाया वडाध्यक्षयात स्वीमिङ पुलय् घ्वानाछ्वःगु भिडियो सामाजिक संजालय् भाइरल जुइधुंकाः केसी विवादय् सालाहःगु खः ।,"नेवा: अनलाइन न्युज – ललेन्द्र शाक्य | २०७९ पौष ११, सोमबार १२:२२:२६  ",https://www.newaonlinenews.com//%E0%A4%AC%E0%A5%81%E0%A4%9F%E0%A4%B5%E0%A4%B2%E0%A4%AF%E0%A4%BE-%E0%A4%A1%E0%A4%BF%E0%A4%8F%E0%A4%B8%E0%A4%AA%E0%A5%80-%E0%A4%A0%E0%A4%97%E0%A4%AC%E0%A4%B9%E0%A4%BE%E0%A4%A6%E0%A5%81%E0%A4%B0-%E0%A5%A9%E0%A5%AB-%E0%A4%A4%E0%A5%8B%E0%A4%B2%E0%A4%BE-%E0%A4%B2%E0%A5%81%E0%A4%81-%E0%A4%B5-%E0%A5%A8%E0%A5%AB-%E0%A4%B2%E0%A4%96-%E0%A4%A6%E0%A4%BE%E0%A4%82%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%B8%E0%A4%BF%E0%A4%86%E0%A4%88%E0%A4%AC%E0%A5%80%E0%A4%AF%E0%A4%BE-%E0%A4%A8%E0%A4%BF%E0%A4%AF%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%A3%E0%A4%AF%E0%A5%8D
अस्पतालया बेडय् लानाच्वंम्ह कांग्रेस नेता चन्द्र भण्डारीया मां मन्त,ग्याँस सिलिण्डर विष्फोट जुयाः घाःपाः जूम्ह नेपाली कांग्रेस सांसद डा. चन्द्र भण्डारीया मां हरिकला भण्डारी मन्त । कीर्तिपुर अस्पतालय् वासः यायेगु झ्वलय् ८७ दँया मां हरिकला भण्डारी १०ः४५ ता इलय् मदुगु खः । मांलिसें घाःपाः जूम्ह सांसद चन्द्र भण्डारीया धाःसा वासः जुयाच्वंगु दु । कीर्तिपुर क्लिफ्ड एण्ड बर्न सेन्टरय् वासः यानाच्वंम्ह भण्डारीया अवस्था तःच्वः जुजुं वंगु वासः यायेगुलि दुथ्याःपिं चिकित्सकपिन्संजानकारी ब्यूगु दु । सांसद भण्डारीयात थप वासः यायेगु नितिं भारतया मुम्बईस च्वंगु नेशनल बर्न सेन्टरय् यंकेगु तयारी याःगु दु । वंगु बहनी येँया बुद्धनगरय् च्वंगु छेँय् ग्याँस सिलिण्डर विष्फोट जुयाः मिँ च्याःगु खःसा उगु मिँइ लानाः मांम्ह घाःपाः जूगु व बचेयायेत वंबलय् सांसद भण्डारी नं घाःपाः जूगु जानकारी ब्यूगु दु । घाःपाः जूम्ह सांसद भण्डारीयात वासः यायेगु नितिं भारतया मुम्बई यंकीगु जूगु दु । कांग्रेस प्रमुख सचेतक रमेश लेखकं सांसद भण्डारीयात वासः यायेगु नितिं श्री एयरलाइन्सया एयर एम्बुलेन्स जहाजपाखें थौं हे मुम्बई यंकेगु तयारी जूगु जानकारी ब्यूगु दु । सांसद भण्डारीया सकतां वासः खर्च नेपाल सरकारं याइगु जूगु दु । स्वास्थ्य व जनसंख्यामन्त्री पदम गिरीं नं भण्डारीयात थप वासः यायेगु नितिं भारतया मुम्बईस च्वंगु नेशनल बर्न सेन्टरय् यंकेगु तयारी जूगु जानकारी ब्यूगु दु । मन्त्री गिरी घाःपाः जूम्ह सांसद चन्द्र भण्डारीयात नापलायेत कीर्तिपुर अस्पतालया बर्न सेन्टरय् थ्यंकूगु खः । वं सरकारं फुक्क वासः यायेगु खर्च ब्यहोरे यायेगु कथं भण्डारीयात मुम्बई यंकेगु तयारी जूगु धाःगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण ४, बिहिबार १२:४९:३८  ",https://www.newaonlinenews.com//%E0%A4%85%E0%A4%B8%E0%A5%8D%E0%A4%AA%E0%A4%A4%E0%A4%BE%E0%A4%B2%E0%A4%AF%E0%A4%BE-%E0%A4%AC%E0%A5%87%E0%A4%A1%E0%A4%AF%E0%A5%8D-%E0%A4%B2%E0%A4%BE%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%82%E0%A4%AE%E0%A5%8D%E0%A4%B9-%E0%A4%95%E0%A4%BE%E0%A4%82%E0%A4%97%E0%A5%8D%E0%A4%B0%E0%A5%87%E0%A4%B8-%E0%A4%A8%E0%A5%87%E0%A4%A4%E0%A4%BE-%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AD%E0%A4%A3%E0%A5%8D%E0%A4%A1%E0%A4%BE%E0%A4%B0%E0%A5%80%E0%A4%AF%E0%A4%BE-%E0%A4%AE%E0%A4%BE%E0%A4%82-%E0%A4%AE%E0%A4%A8%E0%A5%8D%E0%A4%A4
"समृद्धि मानन्धर प्यन्हुतक बेपत्ता, आः लुयावल","येँया १३ वडा कालिमातिइ च्वनीम्ह झिंछदँया मिसामचा समृद्धि मानन्धर वंगु प्यन्हु न्ह्यःनिसें बेपत्ता जुयाच्वंम्ह खःसा आः लुयावःगु दु । समृद्धि मानन्धर येँया हे टेकुया भिभा ब्यांक्वेटलिक्क लँपुइ हे लुइकूगु खःसा उम्ह मिसामचा समृद्धि मानन्धरया उसाँय् अवस्था पायछि जूगु लिसें छुं नं समस्या मदूगु खँया जानकारी छेँजः स्रोतं ब्यूगु दु । समृद्धिया छेँजः स्रोतं तंम्ह मचा प्यन्हुतक गन वंगु खः व छु यानाच्वंगु व गथे जुया बेपत्ता जुल धैगु खँया जानकारी ब्यूगु मदुनिसा मचां नं पायछि कथं लिसः मब्यूनिगु खँया जानकारी वःगु दु । झिंछदँ दुम्ह मिसामचा समृद्धि मानन्धर, थःगु म्हिचाय् सच्छि दां ज्वनाः पिहाँ वःम्ह खः । प्यन्हुतक समृद्धिं छु नल, गन च्वन, स्वइथाय् च्वन, गन गन वन धइगु खँ सीमदुनिगु जानकारी ब्यूगु दु । समृद्धिं थःगु मोबाइलया सिमकार्ड थःम्हं हे लिकनाः वांछ्वयागु खँ धाःसां नं समृद्धिया ल्हातय् च्वंगु मोबाइलया ब्याट्री लेभल धाःसा फूल जुयाच्वंगु दु ।  समृद्धिं प्यन्हुतक पिने फल्चाय् देनागु धकाः लिसः ब्यूगु व छन्हु न्यासि वनाः भुइजःसि (बुढानिलकण्ठ) थ्यंकागु खः धकाः नं लिसः ब्यूगु दु धकाः जानकारी ब्यूगु दु । ","नेवा: अनलाइन न्युज – ललेन्द्र शाक्य | २०७९ पौष ११, सोमबार १४:२२:२२  ",https://www.newaonlinenews.com//%E0%A4%B8%E0%A4%AE%E0%A5%83%E0%A4%A6%E0%A5%8D%E0%A4%A7%E0%A4%BF-%E0%A4%AE%E0%A4%BE%E0%A4%A8%E0%A4%A8%E0%A5%8D%E0%A4%A7%E0%A4%B0-%E0%A4%AA%E0%A5%8D%E0%A4%AF%E0%A4%A8%E0%A5%8D%E0%A4%B9%E0%A5%81%E0%A4%A4%E0%A4%95-%E0%A4%AC%E0%A5%87%E0%A4%AA%E0%A4%A4%E0%A5%8D%E0%A4%A4%E0%A4%BE-%E0%A4%86%E0%A4%83-%E0%A4%B2%E0%A5%81%E0%A4%AF%E0%A4%BE%E0%A4%B5%E0%A4%B2
"येँया प्रदर्शनी मार्गय् च्वंगु आरआर कलेजय् ल्वापु, खुकुरी प्रहारपाखें स्वम्ह घाःपाः","येँया भृकुटी मण्डप प्रदर्शनी मार्गय् च्वंगु रत्न राज्यलक्ष्मी क्याम्पस (आरआर) य् विद्यार्थी नेतादथुइ ल्वापु जुयाः स्वम्ह घाःपाः जूगु दु । थौं बुधवाः सुथय् स्ववियु निर्वाचनया विषयस सहलह याःबलय् विवाद ब्वलनेधुंकाः अनेरास्ववियु क्रान्तिकारीया नेता व कार्यकर्तादथुइ खुकुरी हानाहान जुयाः अनेरास्ववियु क्याम्पस कमिटी नायः मदन भण्डारी, न्वकू लोकेश खड्का लिसेंया विद्यार्थी नेतापिं घाःपाः जूगु दु । खुकुरी ज्वनाः ल्वापुइ क्वाहाँ वयेधुंकाः आः क्याम्पस लागाया लकस तनावग्रस्त जुयाच्वंगु दु । ल्वापुइ दुथ्याःपिं स्वम्हेसित प्रहरीं नियन्त्रणय् काःगु दु । फरार सुं सुं कार्यकर्तापिनिगु मालेगु ज्या जुयाच्वंगु प्रहरीं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ पौष १३, बुधबार ११:२५:५०  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%AA%E0%A5%8D%E0%A4%B0%E0%A4%A6%E0%A4%B0%E0%A5%8D%E0%A4%B6%E0%A4%A8%E0%A5%80-%E0%A4%AE%E0%A4%BE%E0%A4%B0%E0%A5%8D%E0%A4%97%E0%A4%AF%E0%A5%8D-%E0%A4%9A%E0%A5%8D%E0%A4%B5%E0%A4%82%E0%A4%97%E0%A5%81-%E0%A4%86%E0%A4%B0%E0%A4%86%E0%A4%B0-%E0%A4%95%E0%A4%B2%E0%A5%87%E0%A4%9C%E0%A4%AF%E0%A5%8D-%E0%A4%B2%E0%A5%8D%E0%A4%B5%E0%A4%BE%E0%A4%AA%E0%A5%81-%E0%A4%96%E0%A5%81%E0%A4%95%E0%A5%81%E0%A4%B0%E0%A5%80-%E0%A4%AA%E0%A5%8D%E0%A4%B0%E0%A4%B9%E0%A4%BE%E0%A4%B0%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B8%E0%A5%8D%E0%A4%B5%E0%A4%AE%E0%A5%8D%E0%A4%B9-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83
येँया गोल्फुटारय् मोटरसाइकल दुर्घटना : चालक सित,येँया भुइजःसि (बुढानिलकण्ठ) नगरपालिका ८ गोल्फुटारय् स्वम्ह च्वनावंगु मोटरसाइकल दुर्घटना जुयाः चालक सीगु दु । बा४४प २४२२ ल्याःया मोटरसाइकल सोमवाः बहनी दुर्घटना जुयाः सप्तरीया बोदेबर्साइन नगरपालिका ३ छेँ जुयाः थौंकन्हय् गोल्फुटार च्वनाः वयाच्वंम्ह थ्यंमथ्यं १९ दँया स्वयत कुमार साह सीगु प्रहरीं जानकारी ब्यूगु दु । घाःपाः जूम्ह साह महाराजगञ्जय् च्वंगु त्रिवि शिक्षण अस्पतालय् वासः यायेगु झ्वलय् सोमवाः बहनी ९ ता इलय् सीगु खः ।,"नेवा: अनलाइन न्युज – ललेन्द्र शाक्य | २०७९ पौष १९, मंगलबार ११:३४:१०  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AF%E0%A4%BE-%E0%A4%97%E0%A5%8B%E0%A4%B2%E0%A5%8D%E0%A4%AB%E0%A5%81%E0%A4%9F%E0%A4%BE%E0%A4%B0%E0%A4%AF%E0%A5%8D-%E0%A4%AE%E0%A5%8B%E0%A4%9F%E0%A4%B0%E0%A4%B8%E0%A4%BE%E0%A4%87%E0%A4%95%E0%A4%B2-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%9A%E0%A4%BE%E0%A4%B2%E0%A4%95-%E0%A4%B8%E0%A4%BF%E0%A4%A4
मिसामचा बलात्कारया द्वपं लायेधुंकाः फरार वडाध्यक्षं यात प्रहरी न्ह्यःने आत्मसमर्पण,"मिसामचायात जबरजस्ती बलात्कार याःगु द्वपं लायेधुंकाः फरार जुयाच्वंम्ह बाराया निजगढ नगरपालिका वडा ल्याः २ या वडाध्यक्ष राज धाइम्ह राजन श्रेष्ठं प्रहरी न्ह्यःने आत्मसमर्पण याःगु दु । आइतवाः बहनी वडाध्यक्ष राजन श्रेष्ठ स्वयं प्रहरी सम्पर्कय् वःगु इलाका प्रहरी ज्याकुथि निजगढया प्रमुख प्रहरी निरीक्षक संजीव ओलीं जानकारी ब्यूगु खः । वंगु बैशाख ३० गते क्वचाःगु स्थानीय तहया निर्वाचनय् राजन श्रेष्ठ नेपाली कांग्रेसपाखें उम्मेदवारी बियाः वडाध्यक्षय् निर्वाचित जूम्ह खः । श्रेष्ठविरुद्ध १५ दँया मिसामचायात बलात्कार याःगु द्वपं लाःगु दु । मिसामचाया अभिभावकं असोज २५ गते इलाका प्रहरी ज्याकुथि निजगढय् श्रेष्ठविरुद्ध किटानी जाहेरी ब्यूगु खः । मोहनीया टिकाया दिं असोज १९ गते वडाध्यक्ष राजन श्रेष्ठं मिसामचायात जबरजस्ती बलात्कार याःगु जाहेरीइ न्ह्यथनातःगु दु । गम्भीर प्रकृतिया फौजदारी अभियोगय् मुद्दा लायेखतं वडाध्यक्ष राजन श्रेष्ठ फरार जूगु खः । बारा जिल्ला अदालतं जबरजस्ती बलात्कार मुद्दाय् श्रेष्ठविरुद्ध पक्राउ पूर्जी तकं जारी याःगु खः । प्रहरीं विशेष टोली परिचालन यानाः मालेगु ज्या जुयाच्वंगु धाःसा नं श्रेष्ठयात ज्वने मफूगु खः ।  बलात्कारया द्वपं लाःम्ह वडाध्यक्ष श्रेष्ठयात ज्वनेत माग यासें स्थानीय बासिन्दां कार्तिक ७ गते पूर्वपश्चिम राजमार्ग अन्तर्गत लाःगु निजगढय् प्रदर्शन नं याःगु खः । इलाका प्रहरी ज्याकुथि निजगढया प्रमुख प्रहरी निरीक्षक संजीव ओलीं प्रहरीं खोजतलास जारी जुयाच्वंगु इलय् वडाध्यक्ष श्रेष्ठ थःहे प्रहरी ज्याकुथिइ वःगु धाःगु दु ।  प्रहरी निरीक्षक ओलीं धाःगु दु, ‘मंसीर ४ गतेया निर्वाचनय् केन्द्रीय जूगुलिं खोजतलास छुं छ्वासूगु खः, निर्वाचन धुंकाः खोजतलास व्यापक यानागु खः । वडाध्यक्ष श्रेष्ठ आइतवाः बहनी थः हे वल ।’ बारा जिल्ला अदालतं थौं सोमवाः म्याद थप याइगु व बयान कायेगु लिसेंया मेमेगु अनुसन्धानया ज्यात न्ह्याकीगु नं ओलीं धाःगु दु ।","नेवा: अनलाइन न्युज – ललेन्द्र शाक्य | २०७९ पौष १८, सोमबार १०:४३:३७  ",https://www.newaonlinenews.com//%E0%A4%AE%E0%A4%BF%E0%A4%B8%E0%A4%BE%E0%A4%AE%E0%A4%9A%E0%A4%BE-%E0%A4%AC%E0%A4%B2%E0%A4%BE%E0%A4%A4%E0%A5%8D%E0%A4%95%E0%A4%BE%E0%A4%B0%E0%A4%AF%E0%A4%BE-%E0%A4%A6%E0%A5%8D%E0%A4%B5%E0%A4%AA%E0%A4%82-%E0%A4%B2%E0%A4%BE%E0%A4%AF%E0%A5%87%E0%A4%A7%E0%A5%81%E0%A4%82%E0%A4%95%E0%A4%BE%E0%A4%83-%E0%A4%AB%E0%A4%B0%E0%A4%BE%E0%A4%B0-%E0%A4%B5%E0%A4%A1%E0%A4%BE%E0%A4%A7%E0%A5%8D%E0%A4%AF%E0%A4%95%E0%A5%8D%E0%A4%B7%E0%A4%82-%E0%A4%AF%E0%A4%BE%E0%A4%A4-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%83%E0%A4%A8%E0%A5%87-%E0%A4%86%E0%A4%A4%E0%A5%8D%E0%A4%AE%E0%A4%B8%E0%A4%AE%E0%A4%B0%E0%A5%8D%E0%A4%AA%E0%A4%A3
काय् व जिलाजंया योजनाय् सुटर छ्यलाः हत्या : स्वम्ह ज्वन,"जनकपुरया धनुषाया मुखियापट्टी मुसहरनिया गाउँपालिका २ या धानुक दासया हत्याय् वया हे काय् व जिलाजंया संलग्नता दूगु प्रहरीया प्रारम्भिक अनुसन्धानं क्यंगु दु । वंगु पुस ९ गते ४० दँया दासया थःगु हे छेँय् च्वनाच्वंगु इलय् गोली प्रहारपाखें हत्या जूगु खः । हत्या द्वपनय् सीम्ह दासया काय् प्रदीप दास, जिलाजं उदय दास व सुटर नगराइन नगरपालिकाया रंजित यादवयात ज्वनागु जिल्ला प्रहरी ज्याकुथि धनुषा स्रोतं जानकारी ब्यूगु दु । हत्याया द्वपं लाःपिन्त प्रदेश प्रहरी ज्याकुथि व जिल्ला प्रहरी ज्याकुथि धनुषापाखें खटेजूगु मंकाः प्रहरी पुचलं ज्वंगु खः । घटनाय् दुथ्याःगु द्वपं लाःम्ह भारत विहारया खजुली च्वनीम्ह आकाश धाइम्ह सोनु मिश्रा बिस्युं वनाच्वंगु दु । सीम्ह धानुक दासया जिलाजं उदय मधेश प्रदेश प्रहरी ज्याकुथि जनकपुरधामया सवारी चालक खः । छेँय् सम्पत्तिया विवाद न्ह्यानाच्वंगु व वहे हुनिं काय् व जिलाजं जानाः धानुक दासया हत्याया योजना दयेकूगु प्रारम्भिक अनुसन्धानपाखें सीदूगु प्रहरी स्रोतया दाबी दु । धानुक गामय् मिस्त्री ज्या याइम्ह खः ।","नेवा: अनलाइन न्युज – ललेन्द्र शाक्य | २०७९ पौष २०, बुधबार १३:३७:१४  ",https://www.newaonlinenews.com//%E0%A4%95%E0%A4%BE%E0%A4%AF%E0%A5%8D-%E0%A4%B5-%E0%A4%9C%E0%A4%BF%E0%A4%B2%E0%A4%BE%E0%A4%9C%E0%A4%82%E0%A4%AF%E0%A4%BE-%E0%A4%AF%E0%A5%8B%E0%A4%9C%E0%A4%A8%E0%A4%BE%E0%A4%AF%E0%A5%8D-%E0%A4%B8%E0%A5%81%E0%A4%9F%E0%A4%B0-%E0%A4%9B%E0%A5%8D%E0%A4%AF%E0%A4%B2%E0%A4%BE%E0%A4%83-%E0%A4%B9%E0%A4%A4%E0%A5%8D%E0%A4%AF%E0%A4%BE-%E0%A4%B8%E0%A5%8D%E0%A4%B5%E0%A4%AE%E0%A5%8D%E0%A4%B9-%E0%A4%9C%E0%A5%8D%E0%A4%B5%E0%A4%A8
धनुषाय् भारतीय मिसाया सीम्ह बुइँ बेवारिस अवस्थाय्,जनकपुरया धनुषाय् छम्ह भारतीय मिसाया सीम्ह लुयावःगु दु । जनकनन्दिनी गाउँपालिका वडा ल्याः १ य् च्वंगु स्थानीय मनोज यादवया बुइँ छम्ह भारतीय नागरिक मिसाया सीम्ह लुयावःगु धनुषा प्रहरीं जानकारी ब्यूगु दु । थ्यंमथ्यं ५५ दँया मिसाया सनाखत जुइगु ज्या मजुनि । सीम्ह मिसाया झोलाय् भ्वँया कुचाय् भारतीय नम्बर लुयावःगु दु । उगु नम्बरय् फोन याःबलय् भारतया मुज्जफरपुर च्वनीम्ह मिसा जूगु सीदूगु धनुषाया प्रहरी प्रवक्ता डिएसपी दीपक रायं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ पौष २०, बुधबार १३:४७:१५  ",https://www.newaonlinenews.com//%E0%A4%A7%E0%A4%A8%E0%A5%81%E0%A4%B7%E0%A4%BE%E0%A4%AF%E0%A5%8D-%E0%A4%AD%E0%A4%BE%E0%A4%B0%E0%A4%A4%E0%A5%80%E0%A4%AF-%E0%A4%AE%E0%A4%BF%E0%A4%B8%E0%A4%BE%E0%A4%AF%E0%A4%BE-%E0%A4%B8%E0%A5%80%E0%A4%AE%E0%A5%8D%E0%A4%B9-%E0%A4%AC%E0%A5%81%E0%A4%87%E0%A4%81-%E0%A4%AC%E0%A5%87%E0%A4%B5%E0%A4%BE%E0%A4%B0%E0%A4%BF%E0%A4%B8-%E0%A4%85%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AF%E0%A5%8D
पाल्पाय् बस दुर्घटना ः खुम्ह सित झिंच्याम्ह घाःपाः,पाल्पाया रैनादेवी छहरा गाउँपालिका वडा ल्याः ८ खुर्सानेय् बस दुर्घटना जुयाः खुम्ह मनूत सीगु दु । रुपन्देहीया सालझण्डीपाखें यात्रुपिं ज्वनाः खुसार्ने वयाच्वंगु ग१ख ४९७७ ल्याःया बस वंगु चान्हय् थ्यंमथ्यं ९ः३० ता इलय् राधादी गैराय् दुर्घटना जूगु खः ।,"नेवा: अनलाइन न्युज – ललेन्द्र शाक्य | २०७९ पौष २२, शुक्रबार १२:०३:१५  ",https://www.newaonlinenews.com//%E0%A4%AA%E0%A4%BE%E0%A4%B2%E0%A5%8D%E0%A4%AA%E0%A4%BE%E0%A4%AF%E0%A5%8D-%E0%A4%AC%E0%A4%B8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%96%E0%A5%81%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4-%E0%A4%9D%E0%A4%BF%E0%A4%82%E0%A4%9A%E0%A5%8D%E0%A4%AF%E0%A4%BE%E0%A4%AE%E0%A5%8D%E0%A4%B9-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83
झिंस्वदँ दुम्ह मिसामचायात बलात्कार याःगु द्वपनय् छम्ह मिजं गिरफ्तार,दाङय् झिंस्वदँ दुम्ह मिसामचायात जबरजस्ती बलात्कार याःगु द्वपनय् प्रहरीं छम्ह मिजंयात ज्वंगु दु । प्रहरीं ज्वंम्ह लमही नगरपालिका ९ च्वनीम्ह २२ दँया अनोवर कुमार यादव खः । उजुरीया आधारय् अस्थायी प्रहरी पोष्ट रिहार व वडा प्रहरी ज्याकुथि लमहीपाखें खटेजूपिं प्रहरीं यादवयात बिहिवाः बहनी ज्वंगु खः । गिरफ्तारीइ लाःम्ह यादवयात थप अनुसन्धान जुयाच्वंगु प्रहरीं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ पौष २२, शुक्रबार १३:१७:४२  ",https://www.newaonlinenews.com//%E0%A4%9D%E0%A4%BF%E0%A4%82%E0%A4%B8%E0%A5%8D%E0%A4%B5%E0%A4%A6%E0%A4%81-%E0%A4%A6%E0%A5%81%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%B8%E0%A4%BE%E0%A4%AE%E0%A4%9A%E0%A4%BE%E0%A4%AF%E0%A4%BE%E0%A4%A4-%E0%A4%AC%E0%A4%B2%E0%A4%BE%E0%A4%A4%E0%A5%8D%E0%A4%95%E0%A4%BE%E0%A4%B0-%E0%A4%AF%E0%A4%BE%E0%A4%83%E0%A4%97%E0%A5%81-%E0%A4%A6%E0%A5%8D%E0%A4%B5%E0%A4%AA%E0%A4%A8%E0%A4%AF%E0%A5%8D-%E0%A4%9B%E0%A4%AE%E0%A5%8D%E0%A4%B9-%E0%A4%AE%E0%A4%BF%E0%A4%9C%E0%A4%82-%E0%A4%97%E0%A4%BF%E0%A4%B0%E0%A4%AB%E0%A5%8D%E0%A4%A4%E0%A4%BE%E0%A4%B0
"लः धकाः स्प्रिट त्वन, विद्यार्थी सित",शिक्षिकाया लापरवाहीया हुनिं सिरहाया छगू स्कूलय् छम्ह मिसामचा विद्यार्थी सीगु दु । सिरहाया मिर्चैया नगरपालिका ६ स च्वंगु सगरमाथा माद्यमिक विद्यालयस च्यागू तगिमय् ब्वनाच्वंम्ह मिसामचा विद्यार्थी १५ दँया सिर्जना कुमारी महरा सीगु खः । पुस २२ गते प्वाः स्यायेधुंकाः सिर्जनां वासः नयेत लः फ्वंगु खः । शिक्षिका अम्बिका लम्सालं लः धकाः झुकेजुयाः स्प्रिट ब्यूगु व उगु स्प्रिट त्वनेधुंकाः सिरहा नगरपालिका ११ भलुवाहीया सिर्जना सीगु जानकारी वःगु प्रहरीं धाःगु दु । सिर्जनायात वासः यायेगु नितिं तत्काल हे कर्जन्हाय् च्वंगु फुलकुमारी महतो मेमोरियल अस्पताल यंकूगु खः । वासः यायेगु झ्वलय् शनिवाः सनिलय् सिर्जना सीगु खः । शिक्षिका अम्बिका लम्सालया लापरवाहीं सीगु धासें सुथनिसें हे विद्यार्थीपिं पूर्वपशिचम राजमार्ग अवरुद्ध यासें आन्दोलनय् क्वाहाँ वःगु दु । इमिसं सुथ १० ता ईनिसें हे मिर्चैयाय् च्वंगु पूर्वपश्चिम राजमार्ग अवरुद्ध याःगु दु । इमिसं इलाका प्रहरी ज्याकुथि मिर्चैयाय् नं ढुंगामुढा याःगु दु ।,"नेवा: अनलाइन न्युज – ललेन्द्र शाक्य | २०७९ पौष २४, आइतबार १३:३४:५३  ",https://www.newaonlinenews.com//%E0%A4%B2%E0%A4%83-%E0%A4%A7%E0%A4%95%E0%A4%BE%E0%A4%83-%E0%A4%B8%E0%A5%8D%E0%A4%AA%E0%A5%8D%E0%A4%B0%E0%A4%BF%E0%A4%9F-%E0%A4%A4%E0%A5%8D%E0%A4%B5%E0%A4%A8-%E0%A4%B5%E0%A4%BF%E0%A4%A6%E0%A5%8D%E0%A4%AF%E0%A4%BE%E0%A4%B0%E0%A5%8D%E0%A4%A5%E0%A5%80-%E0%A4%B8%E0%A4%BF%E0%A4%A4
पोखरा विमान दुर्घटना : आःतक ३६ म्ह यात्रुपिनिगु सीम्ह लुइकल,यती एयरया विमान दुर्घटना : ६८ म्ह यात्रु व चालक दललया दुजःपिं  यती यएरया विमान दुर्घटनाय् लाःगु दु । आइतवाः सुथय् १०ः३५ ता इलय् येँपाखें पोखराया नितिं ब्वःगु ९ एन–एनसी एटीआर ७२ विमान दुर्घटना जूगु खः ।  विमानया क्याप्टेन कमल केसी खःसा कोपाइलट अञ्जु खतिवडा खः ।  विमानया एस हुन्चु व ओए मगर परिचारिका खः ।  जहाजय् चालक दलया दुजःपिंलिसें ७२ म्ह यात्रुपिं च्वनावंगु कास्की प्रहरीं जानकारी ब्यूगु दु । दुर्घटनाया मानवीय क्षतिया विवरण धाःसा वःगु मदुनि । आःतक ३६ म्हेसिगु सीम्ह लुयावःगु जानकारी ब्यूगु दु । चालक दलया दुजः व विमानय् सवार यात्रुपिं सु सु खः ? चालक दल : क्याप्टेन– कमल केसी कोपाइलट– अन्जु खतिवडा परिचारिका– एस हुन्चु परिचारिका– ओए मगर विमानय् सवार नेपाली यात्रुपिं :   किसान आचार्य निशान्त आचार्य शालिगराम आचार्य सडकात अलिमिया पूर्ण बहादुर गुरुङ जितेन्द्र बहादुर कुँवर एलिना बन्ड्रो अनिश बानियाँ स्लक भट्ट निरा छन्त्याल आशिमा गुरुङ अनुशा गुरुङ बेलमान गुरुङ विजयकुमार गुरुङ जीवनकला गुरुङ माया गुरुङ लक्कि गुरुङ शिवकुमार गुरुङ सिता गुरुङ यमुना गुरुङ यास्मिन गुरुङ रविन हमाल सन्जय जैसवाल सोनु जैसवाल रचना काफ्ले सीता कुमारी खड्का अनिल कुमार राजभार भगवती कुँवर अविशेक कुश्वाह ओम माया गुरुङ सुस्मा पाण्डे हरि परियार लक्ष्मी परियार रिता परियार अरुण पौडेल लक्ष्मी पौडेल प्रसिद्धि पौडेल त्रिभुवन पौडेल पोजन राना सविना रायमाझी राजन सापकोटा अनिल शाही संगिता शाही जमुना शर्मा विशाल शर्मा युवराज शर्मा मोहन श्रेष्ठ डा.शोना दिवाकर बन्दना सुनार राजुसिंह ठकुरी चुर्ण थापा गणेश थापा लवराज तिमिल्सिना विमानय् सवार मचात : कृष परियार प्रसिद्धी पौडेल आयुर्दि शर्मा बेबी शर्मा निम्ह मचापिनिगु नां मस्यूगु विमानय् सवार विदेशी यात्रुपिं :,"नेवा: अनलाइन न्युज – ललेन्द्र शाक्य | २०७९ माघ १, आइतबार १३:५७:०६  ",https://www.newaonlinenews.com//%E0%A4%AA%E0%A5%8B%E0%A4%96%E0%A4%B0%E0%A4%BE-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%86%E0%A4%83%E0%A4%A4%E0%A4%95-%E0%A5%A9%E0%A5%AC-%E0%A4%AE%E0%A5%8D%E0%A4%B9-%E0%A4%AF%E0%A4%BE%E0%A4%A4%E0%A5%8D%E0%A4%B0%E0%A5%81%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B8%E0%A5%80%E0%A4%AE%E0%A5%8D%E0%A4%B9-%E0%A4%B2%E0%A5%81%E0%A4%87%E0%A4%95%E0%A4%B2
पोखरा अन्तर्राष्ट्रिय विमानस्थलं उडान स्थगित यात,थौं आइतवाः सुथय् यती एयरलाइनसया विमान दुर्घटना जुइधुंकााः पोखरा अन्तर्राष्ट्रिय विमानस्थलं थौं जुइगु धयातःगु सकतां उडान स्थगित याःगु दु ।  त्रिभुवन अन्तर्राष्ट्रिय विमानस्थलया प्रवक्ता टेकनाथ सिटौंलां दुर्घटना जुइधुंकाः पोखरा विमानस्थलं जुइगु फुक्क उडान स्थगित याःगु जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ १, आइतबार १४:०९:१५  ",https://www.newaonlinenews.com//%E0%A4%AA%E0%A5%8B%E0%A4%96%E0%A4%B0%E0%A4%BE-%E0%A4%85%E0%A4%A8%E0%A5%8D%E0%A4%A4%E0%A4%B0%E0%A5%8D%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%B5%E0%A4%BF%E0%A4%AE%E0%A4%BE%E0%A4%A8%E0%A4%B8%E0%A5%8D%E0%A4%A5%E0%A4%B2%E0%A4%82-%E0%A4%89%E0%A4%A1%E0%A4%BE%E0%A4%A8-%E0%A4%B8%E0%A5%8D%E0%A4%A5%E0%A4%97%E0%A4%BF%E0%A4%A4-%E0%A4%AF%E0%A4%BE%E0%A4%A4
नीन्यादँय् यती समूहया झिंप्यक्वःगु हवाई दुर्घटना,येँपाखें पोखराया नितिं ब्वःगु यती एयरया विमान दुर्घटना यती समूहया नीन्यादँया दुने जूगु झिंप्यक्वःगु हवाई दुर्घटना खः । नागरिक उड्डयन प्राधिकरणया कथं नेपालय् हवाई दुर्घटनाया रेकर्ड तयेत न्ह्याकूगु ६७ दँ जूगु दु । निगः टुइनअटर विमानपाखें २०५५ साल जेठ महिनाय् पलिस्था जूगु यती एयरलाइन्सं नीन्यादँ दुने थः निम्ह संचालक दाजुकिजालिसें झिंस्वंगू हवाई दुर्घटनाय् चालक दलया दुजः व यात्रुलिसें १३० म्हसिबें अप्वसिनं ज्यान गुमेयायेधुंकूगु दु । आपालं हवाई दुर्घटना फयेमालेधुंकाः यतीं दुर्गम उडानया नितिं धासें झिंस्वदँ न्ह्यः मेगु कम्पनी तारा एयर पलिस्था याःगु खः । तारा पलिस्था जुइधुंकाः थुखे खुगू दुर्घटना जुइधुंकूगु दु । नीप्यदँ न्ह्यः यती व दुर्गम उडानया नितिं पलिस्था याःगु सहायक कम्पनी तारा एयर तकं यानाः पर्यटन व्यवसायी लाक्पा सोनाम शेर्पाया कम्पनीं झिंप्यगू हवाई दुर्घटना फयेधुंकूगु दु । मुक्कं झिंप्यगू घटनाय् यती समूह नं थःगु कम्पनीया विमानय् मानवीय क्षति जूगु न्हयगू दुर्घटना बेहोरे यायेधुंकूगु दु । थुकी स्वंगू तारा व प्यंगू यतीलिसे सम्बन्धित दु । ल्यंदूगु न्हयगू घटनाय् यात्रु घाःपाः जूसां नं छुं मानवीय क्षति धाःसा मजूगु खः ।,"नेवा: अनलाइन न्युज – ललेन्द्र शाक्य | २०७९ माघ १, आइतबार १४:४३:५९  ",https://www.newaonlinenews.com//%E0%A4%A8%E0%A5%80%E0%A4%A8%E0%A5%8D%E0%A4%AF%E0%A4%BE%E0%A4%A6%E0%A4%81%E0%A4%AF%E0%A5%8D-%E0%A4%AF%E0%A4%A4%E0%A5%80-%E0%A4%B8%E0%A4%AE%E0%A5%82%E0%A4%B9%E0%A4%AF%E0%A4%BE-%E0%A4%9D%E0%A4%BF%E0%A4%82%E0%A4%AA%E0%A5%8D%E0%A4%AF%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%B9%E0%A4%B5%E0%A4%BE%E0%A4%88-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE
यती विमान दुर्घटना : लुयावःगु सीम्ह गण्डकी अस्पतालय्,पोखराया सेती खुसिया खोँचय् थौं आइतवाः सुथय् जूगु यती एयरलाइनसया विमान दुर्घटनाय् लाःपिं यात्रुपिनिगु सीम्ह गण्डकी अस्पतालय् हःगु जिल्ला प्रशासन ज्याकुथि कास्कीया प्रशासकीय अधिकृत दीपक रेग्मीं जानकारी ब्यूगु दु । सीम्ह अस्पतताल यंकेधुंकाः मदमुपिं यात्रुया छेँजःपिनिगु अस्पताल परिसरय् भीड जूगु दु । अस्पताल परिसरय् मदुपिं यात्रुया छेँजःपिं शोकाकुल अवस्थाय् दु । सीम्ह आपालं म्हसीके मफूगु अवस्थाय् दूगु जानकारी ब्यूगु दु । न्हिनय् २ः१५ ता ईतक छम्ह मचालिसें ३० म्हेसिगु सीम्ह अस्पताल यंकूगु पोखरा स्वास्थ्य विज्ञान प्रतिष्ठानया निर्देशक प्रा.डा. भरतबहादुर खत्रीं जानकारी ब्यूगु दु । खत्रीया कथं आःतक सीपिनिगु म्हसीका जूगु मदुनिगु जूसां नं सनाखतया ज्या न्ह्याकेधुंकूगु जानकारी ब्यूगु दु । विमानय् दुपिं यात्रुपिनिगु थःथिति व छेँजःपिन्त क्येनाः सीम्हया सनाखत न्ह्याःगु अस्पताल प्रशासनं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ माघ १, आइतबार १६:३९:०२  ",https://www.newaonlinenews.com//%E0%A4%AF%E0%A4%A4%E0%A5%80-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%B2%E0%A5%81%E0%A4%AF%E0%A4%BE%E0%A4%B5%E0%A4%83%E0%A4%97%E0%A5%81-%E0%A4%B8%E0%A5%80%E0%A4%AE%E0%A5%8D%E0%A4%B9-%E0%A4%97%E0%A4%A3%E0%A5%8D%E0%A4%A1%E0%A4%95%E0%A5%80-%E0%A4%85%E0%A4%B8%E0%A5%8D%E0%A4%AA%E0%A4%A4%E0%A4%BE%E0%A4%B2%E0%A4%AF%E0%A5%8D
यती विमान दुर्घटना : ब्रिटिश वेलफेयर अस्पतालया डा. गणेश थापा मन्त,पोखराय् आइतवाः जूगु यती एयरलाइनसया विमान दुर्घटनाय् ब्रिटिश वेलफेयर अस्पतालय् ज्या यानाच्वंम्ह डा. गणेश थापा नं मन्त । बुटवल छेँ दुम्ह ३६ दँया थापा येँय् छेजःपिन्त नापलानाः पोखरा लिहाँ वंगु खःसा उगु हे झ्वलय् दुर्घटनाय् लानाः मदुगु नेपाल चिकित्सक संघया महासचिव डा. बद्री रिजालं जानकारी ब्यूगु दु । डा. थापां चीनया जिनिङ मेडिकल युनिभर्सिटीपाखें एमबीबीएस अध्ययन पूवंकूगु खःसा अष्ट्रेलियापाखें एमपीएच अध्ययन पूवंकूगु खः । पोखराय् ज्या यायेन्ह्यः डा. थापां मनमोहन कार्डियोथोरासिक भास्कुलर व ट्रान्सप्लान्ट सेन्टर व वीरेन्द्र सैनिक अस्पतालय् तकं ज्या यायेधुंकूगु दु ।,"नेवा: अनलाइन न्युज – ललेन्द्र शाक्य | २०७९ माघ २, सोमबार १२:०१:०८  ",https://www.newaonlinenews.com//%E0%A4%AF%E0%A4%A4%E0%A5%80-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%AC%E0%A5%8D%E0%A4%B0%E0%A4%BF%E0%A4%9F%E0%A4%BF%E0%A4%B6-%E0%A4%B5%E0%A5%87%E0%A4%B2%E0%A4%AB%E0%A5%87%E0%A4%AF%E0%A4%B0-%E0%A4%85%E0%A4%B8%E0%A5%8D%E0%A4%AA%E0%A4%A4%E0%A4%BE%E0%A4%B2%E0%A4%AF%E0%A4%BE-%E0%A4%A1%E0%A4%BE-%E0%A4%97%E0%A4%A3%E0%A5%87%E0%A4%B6-%E0%A4%A5%E0%A4%BE%E0%A4%AA%E0%A4%BE-%E0%A4%AE%E0%A4%A8%E0%A5%8D%E0%A4%A4
विदा न्यायेकेत छेँय् वंपिं चिकित्सक त्यपुलिसें मचा विमान दुर्घटनाय् सित,"पोखराय् जूगु यती एयरलाइन्सया विमान दुर्घटनाय् निम्ह चिकित्सकपिन्सं ज्यान गुमेयाःगु दु ।  राष्ट्रिय ट्रमा सेन्टरय् ज्या यानाच्वंम्ह ३८ दँया डा. सुशील श्रेष्ठ व वया जहान डा. सोना दिवाकरया ज्यान वंगु खः । इमि झिला दुम्ह काय् नं सीगु दु ।  डा. श्रेष्ठ अर्थोपेडिक व स्पाइन सर्जन खः । व ट्रमा सेन्टरय् खुदँ न्ह्यःनिसें ज्या यानाः वयाच्वंम्ह खः । इपिं थः मचाया लिसें पोखराया छेँय् वनाः छुट्टी न्यायेकेत वंगु खः ।  ट्रमा सेन्टरया निर्देशक डा. रुद्र मरासिनीं धाःगु दु, ‘ट्रमा सेन्टरं जक चिकित्सक गुमेयाःगु मखु । नेपार सरकारया कन्सल्टेन्ट सर्जन गुमेयाःबलय् राज्ययात तःधंगु घाटा जूगु दु । जिमिसं देसया हे छम्ह कुशल व अर्थोपेडिक व स्पाइन सर्जन गुमेयानागु दु ।’ डा. मरासिनीं धाःगु दु, ‘डा. श्रेष्ठ छम्ह अनुशासित व इमान्दार चिकित्सक खः । वय्कः न्ह्याग्गु हे मछिंगु परिस्थितिइ नं धैर्यपूर्वक ज्या याइम्ह चिकित्सक खः ।’ सहकःमि डा. खुल्दिप मंगल जोशीया कथं डा. श्रेष्ठ मिलनसारम्ह खः । व एमबीबीएस ब्वसांनिसें हे पढाइलय् अब्बलम्ह खः । जोशीं धाःगु दु, ‘डा. सुशील श्रेष्ठ झर्केजूगु, तंम्ह्वःगु या सुंलिसे बांमलाःगु ब्यवहार याःगु जिं गुबलें नं मखना । फुक्कसित ग्वाहालि याइम्ह व्यक्ति खः । पढाइस अब्बल जूसां नं वय्कःयाके गुबलें घमण्ड मखना ।’ शनिवाः किष्ट मेडिकल कलेजय् जूगु स्पाइनया ज्याझ्वलय् नं डा. जोशी मदुम्ह डा. सुशील श्रेष्ठनापं सहभागी जूगु खः । डा. जोशीं धाःगु दु, ‘शनिवाः बहनी जक हे जिपिं नापं दूगु खः । जि छन्हु निन्हु बिदाय् पोखरा छेँय् वने धकाः धाःगु खः । तर, आइतवाः सुथय् थुज्वःगु घटना जूगु न्यना । राज्यं छम्ह अब्बल चिकित्सक गुमेयाःगु नापं जिं लिक्कलाःम्ह सहकःमि गुमेयाना ।’ चिकित्सा विज्ञान राष्ट्रिय प्रतिष्ठान (न्याम्स)पाखें अर्थोपेडिक सर्जरीइ एमडी याःम्ह डा. श्रेष्ठं गण्डकी मेडिकल कलेज व म्याग्दीया दरबाङ स्वास्थ्य चौकीइ मेडिकल अधिकृतया रुपं तकं ज्या यायेधुंकूगु दु । वं काठमाडौं मेडिकल कलेजपाखें एमबीबीएस याःगु खः । डा. सुशील श्रेष्ठ पासापिंलिसे पोखराय् हे लिहाँ वनाः स्पाइन सर्जरी सेवा बिइगु सोच दूगु धकाः धाःगु डा. जोशीं न्यंकूगु दु । स्पाइन सर्जरी सम्बन्धी फेलोसिपय् डा. श्रेष्ठ सिंगापुर वनेगु तयारीइ दूगु खः । डा. सुशील श्रेष्ठया जहान डा. सोना दिवाकर धाःसा मचा बुइधुंकाः ज्या त्वःताः च्वनाच्वंगु खः । वं चितवन मेडिकल कलेजपाखें एमबीबीएस पास याःगु खः । डा. सोना विशेषज्ञ चिकित्सकया नितिं तयारी यानाच्वंगु सुशीलया पासा डा. जोशीं जानकारी ब्यूगु दु ।","नेवा: अनलाइन न्युज – ललेन्द्र शाक्य | २०७९ माघ २, सोमबार ११:१८:४८  ",https://www.newaonlinenews.com//%E0%A4%B5%E0%A4%BF%E0%A4%A6%E0%A4%BE-%E0%A4%A8%E0%A5%8D%E0%A4%AF%E0%A4%BE%E0%A4%AF%E0%A5%87%E0%A4%95%E0%A5%87%E0%A4%A4-%E0%A4%9B%E0%A5%87%E0%A4%81%E0%A4%AF%E0%A5%8D-%E0%A4%B5%E0%A4%82%E0%A4%AA%E0%A4%BF%E0%A4%82-%E0%A4%9A%E0%A4%BF%E0%A4%95%E0%A4%BF%E0%A4%A4%E0%A5%8D%E0%A4%B8%E0%A4%95-%E0%A4%A4%E0%A5%8D%E0%A4%AF%E0%A4%AA%E0%A5%81%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%AE%E0%A4%9A%E0%A4%BE-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE%E0%A4%AF%E0%A5%8D-%E0%A4%B8%E0%A4%BF%E0%A4%A4
" ६८ म्ह सीम्ह लुल, प्यम्ह आःतकं बेपत्ता ः मालेगु ज्याय् तीव्रता","पोखराय् आइतवाः जूगु विमान दुर्घटनाय् आःतक ७२ म्हमध्ये ६८ म्हेसिगु सीम्ह लुयावःगु दुसा प्यम्हेसिगु अवस्था अज्ञात जुयाच्वंगु दु । इमिगु बारे मालेगु ज्याय् तीव्र याःगु जिल्ला प्रशासन ज्याकुथि कास्कीं जानकारी ब्यूगु दु । आइतवाः येँपाखें पोखराया नितिं ब्वःगु यती एयरलाइन्सया विमान पुलांगु पोखा विमानस्थल ल्यूनेया सेती खुसि खोँचय् दुर्घटनाय् लाःगु खः । उगु विमामनय् चालक दलया प्यम्हलिसें ७२ म्ह च्वनावंगु खः । उद्धारय् नेपाली सेना, नेपाल प्रहरी व सशस्त्र प्रहरी बल खटेजुयाच्वंगु दु । उद्धारय् खटेजूपिं सुरक्षाकःमिपिनिगु कथं आइतवा सनिलय् ६३ म्ह व सोमवाः सुथय् न्याम्हेसिगु सीम्ह लिकाःगु खः । जिल्ला प्रशासन ज्याकुथि कास्कीया सहायक जिल्ला अधिकारी अनिल शाहीं धाःगु दु, ‘आःतक ६८ म्हेसिगु जक सीम्ह लुयावःगु दु । ल्यंदुपिं प्यम्हेसिगु अवस्था लुइकेत नं जिपिं जुयाच्वनागु दु ।’ खोँच च्वय् थानाच्वंगु विमानया मू भाग चिइकाः सुथय् सीम्ह मालेगु ज्या यानागु खः । तर, अन नं लुयामवःगु उद्धारय् दुथ्याःपिं सुरक्षाकःमि स्रोतं जानकारी ब्यूगु दु । उद्धारय् खटेजूपिं नेपाल प्रहरी स्रोतं धाःगु दु, ‘दुने खोँच अतिकं तःजाः । जिपिं अन नं खटेजुयागु दु, कुतः यानाच्वनागु दु ।’ उद्धारय् समस्या जुइधुंकाः क्रेनया छ्यलाबुला याःगु दुसा गोताखोरया छ््यलाबुला जुयाच्वंगु दु । सीम्हयात पोष्टमार्टमया नितिं पोखरा स्वास्थ्य विज्ञान प्रतिष्ठानय्् तयातःगु दु ।","नेवा: अनलाइन न्युज – ललेन्द्र शाक्य | २०७९ माघ २, सोमबार १३:५६:३०  ",https://www.newaonlinenews.com//%C2%A0%E0%A5%AC%E0%A5%AE-%E0%A4%AE%E0%A5%8D%E0%A4%B9-%E0%A4%B8%E0%A5%80%E0%A4%AE%E0%A5%8D%E0%A4%B9-%E0%A4%B2%E0%A5%81%E0%A4%B2-%E0%A4%AA%E0%A5%8D%E0%A4%AF%E0%A4%AE%E0%A5%8D%E0%A4%B9-%E0%A4%86%E0%A4%83%E0%A4%A4%E0%A4%95%E0%A4%82-%E0%A4%AC%E0%A5%87%E0%A4%AA%E0%A4%A4%E0%A5%8D%E0%A4%A4%E0%A4%BE-%E0%A4%AE%E0%A4%BE%E0%A4%B2%E0%A5%87%E0%A4%97%E0%A5%81-%E0%A4%9C%E0%A5%8D%E0%A4%AF%E0%A4%BE%E0%A4%AF%E0%A5%8D-%E0%A4%A4%E0%A5%80%E0%A4%B5%E0%A5%8D%E0%A4%B0%E0%A4%A4%E0%A4%BE
यती एयर विमान दुर्घटना : येँ हःगु सीम्हया परीक्षण जुयाच्वन,थ्वहे वंगु माघ १ गते आइतवाः येँपाखें पोखराय् ब्वःगु यती एयरलाइन्सया ९एन–एएनसी–एटीआर–७२–५०० विमान दुर्घटनाय् लानाः मुक्कं सीपिं ७२ म्हमध्ये ४८ म्हेसिगु सीम्ह येँय् हयाः परीक्षण यायेगु न्ह्याकूगु दु । नेपाली सेनाया निगः हेलिकोप्टरपाखें मंगलवाः न्हिनय् येँ हःगु सीम्ह थौं बुधवाःनिसें त्रिभुवन विश्वविद्यालय शिक्षण अस्पताल महाराजगञ्जय् परीक्षण यायेगु न्ह्याःगु यती एयरलाइन्सं जानकारी ब्यूगु दु । सीपिनि छेँजः व थःथितिपिन्त ‘काउन्सिलिङ’ यायेगु ज्या मंगलवाः क्वचायेधुंकाः थौं बुधवाः सुथनिसें सीम्ह परीक्षण न्ह्याकूगु उगु अस्पतालं जानकारी ब्यूगु दु । गुलिखे सीम्ह म्हसीकेत तकं थाकूगुलिं डिएनएया आधारय् म्हसीकाः परीक्षण लिपा छक्वलं सीम्हेसिगु छेँजः व थःथितिपिन्त लःल्हायेगु खँ अस्पतालं धाःगु दु ।,"नेवा: अनलाइन न्युज – ललेन्द्र शाक्य | २०७९ माघ ४, बुधबार १५:१६:५६  ",https://www.newaonlinenews.com//%E0%A4%AF%E0%A4%A4%E0%A5%80-%E0%A4%8F%E0%A4%AF%E0%A4%B0-%E0%A4%B5%E0%A4%BF%E0%A4%AE%E0%A4%BE%E0%A4%A8-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%AF%E0%A5%87%E0%A4%81-%E0%A4%B9%E0%A4%83%E0%A4%97%E0%A5%81-%E0%A4%B8%E0%A5%80%E0%A4%AE%E0%A5%8D%E0%A4%B9%E0%A4%AF%E0%A4%BE-%E0%A4%AA%E0%A4%B0%E0%A5%80%E0%A4%95%E0%A5%8D%E0%A4%B7%E0%A4%A3-%E0%A4%9C%E0%A5%81%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%A8
येँपाखें थ्यंकूपिं फरेन्सिक विज्ञं न्ह्याकलं पोष्टमार्टमया ज्या,विमान दुर्घटनाय् सीपिनिगु सीम्ह म्हसीकेगु नितिं येँपाखें निम्ह फरेन्सिक विज्ञ पोखरा थ्यंकूगु दु । त्रिवि शिक्षण अस्पतालया फरेन्सिक विशेषज्ञ डा. गोपाल चौधरी व डा. समारिका दाहालं पोखरा थ्यंकाः सीम्हया परीक्षण न्ह्याकूगु खः । दुर्घटनाय् सीपिनिगु म्हसीका व पोष्टमार्टमया नितिं पोखरा व येँया विज्ञ चिकित्सक लिसेंया पुचः दयेकूगु व पुचलं ज्या न्ह्याकूगु पोखरा स्वास्थ्य विज्ञान प्रतिष्ठानया निर्देशक डा. भरत बहादुर खत्रीं जानकारी ब्यूगु दु । खत्रीया कथं पोखराय् थःथितिपिं दुपिं नागरिकया सीम्हयात प्रतिष्ठानय् पोष्टमार्टम यायेगु व मेमेपिं चालक दलया दुजः विदेशी यात्रु व म्हमस्यूगु अवस्थाय् दूगु सीम्हयात येँय् छ्वयेगु तयारी याःगु दु । नेपाल नागरिक उड्डयन प्राधिकरणया अधिकारीपिनिगु कथं दुर्घटनाग्रस्त विमानय् च्वनावंपिं ७२ म्हमध्ये ६८ म्हेसिगु सीम्ह लुयावःगु दु । प्यम्हेसिगु सीम्हया मालेगु ज्या जुयाच्वंगु दु । लुयावःपिं सीम्हमध्ये २६ म्हेसिगु म्हसीका जूगु दु ।,"नेवा: अनलाइन न्युज – ललेन्द्र शाक्य | २०७९ माघ २, सोमबार १४:५९:२६  ",https://www.newaonlinenews.com//%E0%A4%AF%E0%A5%87%E0%A4%81%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%A5%E0%A5%8D%E0%A4%AF%E0%A4%82%E0%A4%95%E0%A5%82%E0%A4%AA%E0%A4%BF%E0%A4%82-%E0%A4%AB%E0%A4%B0%E0%A5%87%E0%A4%A8%E0%A5%8D%E0%A4%B8%E0%A4%BF%E0%A4%95-%E0%A4%B5%E0%A4%BF%E0%A4%9C%E0%A5%8D%E0%A4%9E%E0%A4%82-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%95%E0%A4%B2%E0%A4%82-%E0%A4%AA%E0%A5%8B%E0%A4%B7%E0%A5%8D%E0%A4%9F%E0%A4%AE%E0%A4%BE%E0%A4%B0%E0%A5%8D%E0%A4%9F%E0%A4%AE%E0%A4%AF%E0%A4%BE-%E0%A4%9C%E0%A5%8D%E0%A4%AF%E0%A4%BE
करिश्मापाखें किटानी जाहेरी : डिल्लीराम खनाल ज्वन,नेपाल प्रहरीया साइबर ब्यूरों सामाजिक संजालय् थीथी टिप्पणी यानाः चर्चाय् वःम्ह डिल्लीराम खनालयात ज्वंगु दु । सामाजिक संजालपाखें मिसापिन्त हिंसा जुइगु कथं अभिव्यक्ति बिइधुंकाः खनालयात ज्वनाः अनुसन्धान न्ह्याकूगु एसएसपी नविन्द अर्यालं धाःगु दु । नेपाली संकिपाया नकिं करिष्मा मानन्धरं थःत ‘डिजिटल भायोलेन्स’ याःगु धासें साइबर ब्यूरोय् किटानी जाहेरी ब्यूगु खः ।  छगू यूट्युब च्यानललिसेया अन्तर्वार्ताय् खनालं करिष्माया नीजि जीवनबारे टिप्पणी याःगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण ५, शुक्रबार १४:००:१८  ",https://www.newaonlinenews.com//%E0%A4%95%E0%A4%B0%E0%A4%BF%E0%A4%B6%E0%A5%8D%E0%A4%AE%E0%A4%BE%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%95%E0%A4%BF%E0%A4%9F%E0%A4%BE%E0%A4%A8%E0%A5%80-%E0%A4%9C%E0%A4%BE%E0%A4%B9%E0%A5%87%E0%A4%B0%E0%A5%80-%E0%A4%A1%E0%A4%BF%E0%A4%B2%E0%A5%8D%E0%A4%B2%E0%A5%80%E0%A4%B0%E0%A4%BE%E0%A4%AE-%E0%A4%96%E0%A4%A8%E0%A4%BE%E0%A4%B2-%E0%A4%9C%E0%A5%8D%E0%A4%B5%E0%A4%A8
निर्माण व्यवसायी मनोज भेटवाल हाकनं प्रहरीया फन्दाय्,निर्माण व्यवसायी मनोज भेटवालयात बैंकिङ कसुर सम्बन्धी द्वपनय् प्रहरीं ज्वंगु दु । येँ प्रहरी परिसरया प्रवक्ता एसपी सिताराम रिजालं भेटवालयात छेँपाखें हे गिरफ्तार यानागु जानकारी ब्यूगु दु । भेटवालविरुद्ध चेक बाउन्सया उजुुरी लाःगु खः । येँया पुलांगु बसपार्कय् काठमाडौं टावर निर्माण यानाच्वंम्ह भेटवाल थ्वसिबें न्ह्यः नं तःक्वःमछि गिरफ्तारीइ लालां प्रहरी हिरासतय्  दुहाँ वनेगु व पिहाँ वनेगु यानाः वयाच्वंगु दु । ,"नेवा: अनलाइन न्युज – ललेन्द्र शाक्य | २०७९ फाल्गुण ११, बिहिबार ११:३३:४०  ",https://www.newaonlinenews.com//%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A3-%E0%A4%B5%E0%A5%8D%E0%A4%AF%E0%A4%B5%E0%A4%B8%E0%A4%BE%E0%A4%AF%E0%A5%80-%E0%A4%AE%E0%A4%A8%E0%A5%8B%E0%A4%9C-%E0%A4%AD%E0%A5%87%E0%A4%9F%E0%A4%B5%E0%A4%BE%E0%A4%B2-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%AF%E0%A4%BE-%E0%A4%AB%E0%A4%A8%E0%A5%8D%E0%A4%A6%E0%A4%BE%E0%A4%AF%E0%A5%8D
विन्ध्यवासिनी म्युजिक कम्पनीया सञ्चालक सुवास रेग्मी विमानस्थलं ज्वन,नेपाल प्रहरीया केन्द्रीय साइबर ब्युरों विन्ध्यवासिनी म्युजिक कम्पनीया सञ्चालक सुवास रेग्मीयात त्रिभुवन अन्तर्राष्ट्रिय विमानस्थलं ज्वंगु दु । थाइल्याण्डं नेपाः थ्यंकूम्ह रेग्मीयात सोमवाः सुथय् ज्वंगु ब्युरोया एसएसपी नवीन्द्र अर्यालं जानकारी ब्यूगु दु । विद्युतीय स्वरुपय् थःगु चरित्र हत्या याःगु धासें महेशचन्द्र आचाार्यं रेग्मीविरुद्ध ब्युरोय् उजुरी ब्यूगु खः । म्याद थप यानाः रेग्मीयात विद्युतीय कारोवार ऐनअन्तर्गत कारवाही प्रक्रिया न्ह्यःने यंकेगु तकं एसएसपी अर्यालं जानकारी ब्यूगु दु । रेग्मीं मेमेपिं व्यक्तिया नं चरित्र हत्या याःगु आचार्यं उजुरीइ न्ह्यथनातःगु दु । रेग्मीं थःगु फेसबुकया कभर किपातय् आःया नांजाःपिं कलाकारपिनिगु ल्हाःचिंलिसेंया किपाः तःगु दु । गुकी राजेशपायल राईनिसें रचना रिमालतकया नां दु । उपिं म्येहालामिपिंलिसे वया विवाद खनेदूगु दु । ‘प्रणय’ म्येचाः दुने तःगु म्ये ‘पोखरा’यात कयाः म्येहालामि प्रमोद खरेल व रेग्मीदथुया विवाद च्वकाय् थ्यंगु खः । उगु म्येया रिमेकयात कयाः प्रमोद खरेल व सुवास रेग्मीदथुइ विवाद ब्वलंगु खः । रेग्मीं प्रमोद खरेललयात प्रतिलिपि अधिकारया ज्याकुथिइ करोड क्षतिपूर्ति माग यासें उजुरी ब्यूगु खःसा प्रमोद खरेलं नं कानूनी प्रक्रियापाखें उपचार मालेगु लिसः उगु इलय् ब्यूगु खः । ,"नेवा: अनलाइन न्युज – ललेन्द्र शाक्य | २०७९ फाल्गुण ८, सोमबार १२:४७:२२  ",https://www.newaonlinenews.com//%E0%A4%B5%E0%A4%BF%E0%A4%A8%E0%A5%8D%E0%A4%A7%E0%A5%8D%E0%A4%AF%E0%A4%B5%E0%A4%BE%E0%A4%B8%E0%A4%BF%E0%A4%A8%E0%A5%80-%E0%A4%AE%E0%A5%8D%E0%A4%AF%E0%A5%81%E0%A4%9C%E0%A4%BF%E0%A4%95-%E0%A4%95%E0%A4%AE%E0%A5%8D%E0%A4%AA%E0%A4%A8%E0%A5%80%E0%A4%AF%E0%A4%BE-%E0%A4%B8%E0%A4%9E%E0%A5%8D%E0%A4%9A%E0%A4%BE%E0%A4%B2%E0%A4%95-%E0%A4%B8%E0%A5%81%E0%A4%B5%E0%A4%BE%E0%A4%B8-%E0%A4%B0%E0%A5%87%E0%A4%97%E0%A5%8D%E0%A4%AE%E0%A5%80-%E0%A4%B5%E0%A4%BF%E0%A4%AE%E0%A4%BE%E0%A4%A8%E0%A4%B8%E0%A5%8D%E0%A4%A5%E0%A4%B2%E0%A4%82-%E0%A4%9C%E0%A5%8D%E0%A4%B5%E0%A4%A8
"चन्द्र भण्डारीया अवस्थाय् सुधार, म्हुतुं हे नसा नकेगु यात",मुम्बईया नेशनल बर्न्स सेन्टरय् वासः याकाच्वंम्ह सांसद डा. चन्द्र भण्डारीयात बुधवाःनिसें म्हुतुं हे नसा नकेगु याःगु दु । थ्वसिबें न्ह्यः पाइपं नसा नकाः वयाच्वंगुलि थौं बुधवाःनिसें धाःसा म्हुतुं हे नसा नकूगु सांसद भण्डारीनापं दुम्ह योगराज कँडेलं जानकारी ब्यूगु दु । फागुन ३ गते बहनी छेँय् ग्यास लिक जुयाः मिँ च्यानाः सांसद भण्डारी व वया मां हरिकला तच्वकं घाःपाः जूगु खः । मांम्ह हरिकलाया वासः यायेगु झ्वलय् फागुन ४ गते कीर्तिपुर अस्पतालय् मदुगु खः । सांसद भण्डारीयात धाःसा फागुन  ४ गते थप वासः यायेगु नितिं मुम्बई यंकूगु खः । मुम्बईया नेशनल बर्न्स सेन्टरय् भण्डारीयात बियातःगु अक्सिजनया मात्रा नं क्वकाःगु दु । थ्वसिबें न्ह्यः ८ लिटर अक्सिजन बियाः वयाच्वंगुलिं थौं बुधवाः सुथय् ७ ता ईनिसें ६ लिटरय् क्वकाःगु दु । एन्टिबायोटिकं ज्या याःगुलिं आः इन्फेक्सन न्यून जूगु व ज्वरो मवःगु हुनिं ग्यायेमाःगु अवस्था मदूगु भण्डारीया वासः यायेगुलि दुथ्याःम्ह चिकित्सक डा. मुकेश मिश्रां जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण १०, बुधबार १३:५७:१७  ",https://www.newaonlinenews.com//%E0%A4%9A%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AD%E0%A4%A3%E0%A5%8D%E0%A4%A1%E0%A4%BE%E0%A4%B0%E0%A5%80%E0%A4%AF%E0%A4%BE-%E0%A4%85%E0%A4%B5%E0%A4%B8%E0%A5%8D%E0%A4%A5%E0%A4%BE%E0%A4%AF%E0%A5%8D-%E0%A4%B8%E0%A5%81%E0%A4%A7%E0%A4%BE%E0%A4%B0-%E0%A4%AE%E0%A5%8D%E0%A4%B9%E0%A5%81%E0%A4%A4%E0%A5%81%E0%A4%82-%E0%A4%B9%E0%A5%87-%E0%A4%A8%E0%A4%B8%E0%A4%BE-%E0%A4%A8%E0%A4%95%E0%A5%87%E0%A4%97%E0%A5%81-%E0%A4%AF%E0%A4%BE%E0%A4%A4
"कोटेश्वरय् मोटरसाइकल दुर्घटना : छम्ह सित, छम्ह घाःपाः",येँया कोटेश्वरय् मोटरसाइकल दुर्घटना जुयाः छम्ह मनू सीगु दु । येँ महानगरपालिका ३२ वडा कोटेशवरय् प्रदेश ३–०२–००९प७००६ ल्याःया मोटरसाइकल अनियन्त्रित जुयाः दुर्घटना जूगु खः ।  उगु दुर्घटनाय् लानाः मोटरसाइकल चालक ख्वप चाँगुनारायण नगरपालिका ५ ताथली च्वनीम्ह ४२ दँया मधुकर बाला सीगु खः । दुर्घटनाय् लानाः तच्वकं घाःपाः जूम्ह बालाया वासः यायेगु झ्वलय् काठमाडौं मेडिकल कलेज सिनामंगलय् वंगु बहनी सीगु प्रहरी प्रधान ज्याकुथिं जानकारी ब्यूगु दु ।,"नेवा: अनलाइन न्युज – ललेन्द्र शाक्य | २०७९ फाल्गुण २३, मंगलबार १३:५०:४३  ",https://www.newaonlinenews.com//%E0%A4%95%E0%A5%8B%E0%A4%9F%E0%A5%87%E0%A4%B6%E0%A5%8D%E0%A4%B5%E0%A4%B0%E0%A4%AF%E0%A5%8D-%E0%A4%AE%E0%A5%8B%E0%A4%9F%E0%A4%B0%E0%A4%B8%E0%A4%BE%E0%A4%87%E0%A4%95%E0%A4%B2-%E0%A4%A6%E0%A5%81%E0%A4%B0%E0%A5%8D%E0%A4%98%E0%A4%9F%E0%A4%A8%E0%A4%BE-%E0%A4%9B%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4-%E0%A4%9B%E0%A4%AE%E0%A5%8D%E0%A4%B9-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83
सन्दीपया निवेदनबारे सर्वोच्चय् न्ह्यात सुनुवाइ,विदेश वनेगुलि यानातःगु रोक्का चिइकेत माग यासें सन्दीप लामिछानें तःगु निवेदनबारे सर्वोच्च अदालतय् सुनुवाइ न्ह्याःगु दु । न्यायाधीश ईश्वर खतिवडाया एकल इजलासय् सुनुवाइ न्ह्याःगु खः । उच्च अदालतं पुस २८ गते धरौटीइ त्वःतेत आदेश ब्यूबलय् स्वनिगः त्वःते मदइगु लिसेंया शर्त तःगु खः ।  वहे हुनिं लिग टुया त्रिकोणात्मक सिरिज कासा म्हितेत यूएई वने मदइगु जुइधुंकाः सन्दीप विदेश वनेत तयातःगु रोक्का चिइकेत माग यासें सर्वोच्च अदालत वंगु खः ।,"नेवा: अनलाइन न्युज – ललेन्द्र शाक्य | २०७९ फाल्गुण १२, शुक्रबार १६:०२:१९  ",https://www.newaonlinenews.com//%E0%A4%B8%E0%A4%A8%E0%A5%8D%E0%A4%A6%E0%A5%80%E0%A4%AA%E0%A4%AF%E0%A4%BE-%E0%A4%A8%E0%A4%BF%E0%A4%B5%E0%A5%87%E0%A4%A6%E0%A4%A8%E0%A4%AC%E0%A4%BE%E0%A4%B0%E0%A5%87-%E0%A4%B8%E0%A4%B0%E0%A5%8D%E0%A4%B5%E0%A5%8B%E0%A4%9A%E0%A5%8D%E0%A4%9A%E0%A4%AF%E0%A5%8D-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%A4-%E0%A4%B8%E0%A5%81%E0%A4%A8%E0%A5%81%E0%A4%B5%E0%A4%BE%E0%A4%87
