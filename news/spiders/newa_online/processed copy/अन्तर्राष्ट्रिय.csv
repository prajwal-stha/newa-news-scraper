headline,final_news,url,date,author
अक्सिजन प्लान्टय् विस्फोट जुयाः बंगलादेशय् खुम्ह सित,बंगलादेशया चट्गाउँ लिक्क छगः अक्सिजन प्लान्टय् विस्फोट जुयाः खुम्ह मनूत सीगु दुसा २२ म्ह घाःपाः जूगु दु । चट्गाउँपाखें थ्यंमथ्यं ४० किलोमिटर तापाक्क च्वंगु सिताकुण्डा धैगु थासय् दूगु अक्सिजन प्लान्टय् स्थानीय ईकथं शनिवाः सनिलया थ्यंमथ्यं ४ ता इलय् विस्फोट जूगु खः । विस्फोट लिपा प्लान्टय् मिँ च्याःगु खः । अग्नि नियन्त्रक पुचलं वंगु बहनी ८ ता ईपाखे जक मिँ नियन्त्रणय् कायेफूगु खः । खोज व उद्धारया ज्या धाःसा बहनी लिबाक्क तक नं जूगु खः । समाचार एजेनसी रोयटर्सं विस्फोटय् लानाः कम्ती नं खुम्ह मनूत सीगु जानकारी ब्यूगु दु ।  प्रहरी अधिकृतपिन्सं २२ म्हेसित वासः यायेगु नितिं अस्पतालय् भर्ना यानागु जानकारी ब्यूगु दु ।  घटनाबारे पीडित छेँजःपिन्त जानकारी बिइत स्थानीय प्रशासनं सुचं केन्द्र पलिस्था याःगु दु ।,https://www.newaonlinenews.com//%E0%A4%85%E0%A4%95%E0%A5%8D%E0%A4%B8%E0%A4%BF%E0%A4%9C%E0%A4%A8-%E0%A4%AA%E0%A5%8D%E0%A4%B2%E0%A4%BE%E0%A4%A8%E0%A5%8D%E0%A4%9F%E0%A4%AF%E0%A5%8D-%E0%A4%B5%E0%A4%BF%E0%A4%B8%E0%A5%8D%E0%A4%AB%E0%A5%8B%E0%A4%9F-%E0%A4%9C%E0%A5%81%E0%A4%AF%E0%A4%BE%E0%A4%83-%E0%A4%AC%E0%A4%82%E0%A4%97%E0%A4%B2%E0%A4%BE%E0%A4%A6%E0%A5%87%E0%A4%B6%E0%A4%AF%E0%A5%8D-%E0%A4%96%E0%A5%81%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4,"March 5, 2023, Sunday 10:51:47",नेवा: अनलाइन न्युज – ललेन्द्र शाक्य 
कोभिडथें हे ब्वलनाच्वन एचथ्रीएनटु इन्फ्लुएन्जा,"चिकित्सकं एचथ्रीएनटु इनफ्लुएन्जालिसे सावधान जुइत सुझाव ब्यूगु दु । इमिसं थ्व कारोनाथें हे ब्वलनीगु धाःगु दु । एम्सया पूर्व निर्देशक डा. रणदीप गुलेरियां भारतय् ब्वलनाच्वंगु एचथ्रीएनटु इनफ्लुएन्जापाखें बचेजुइत मास्क तयेत व सामाजिक दुरीया पालनाा यायेगु लिसें मदिक्क ल्हाः सिलेत सुझाव ब्यूगु दु । बृद्धबृद्धाया लिसें न्हापा हे मेमेगु ल्वचं ग्रसितपिन्त थुकिं समस्या हयेफूगुु इमिसं ख्याच्वः ब्यूगु दु । अथेहे, भारतया केन्द्रीय स्वास्थ्य मन्त्रालयं नं सोमवाः स्वास्थ्य विज्ञपिंलिसे एचथ्रीएनटु इनफ्लुएन्जाया अप्वःगु मामिलाबारे सहलह ब्याकूगु दु । सहलहस विज्ञपिन्सं देसय् कोरोनाया केशत म्हो जूसां नं इनफ्लुएन्जाया केशत अप्वयाः वयाच्वंगु धाःगु दु । इमिसं प्रतिरोधात्मक शक्ति कमजोर जूपिनिगु नितिं इनफ्लुएन्जा खतरनाक जुइफूगु ख्याच्वः ब्यूगु दु । लिपांगु निलाया दुने भारतया राजधानी नयाँदिल्लीलिसें आपालं क्षेत्रय् एचथ्रीएनटु इनफ्लुएन्जाया मामिला अप्वयाः वयाच्वंगु दु । कोरोनालिपा फ्लुया केशत अप्वयेधुंकाः मनूत ग्याःचिकुइ लाःगु दु । छाय् धाःसा थुकिया लक्षण्म कोरोनालिसे पायछि जू । मेदान्ता अस्पतालया आन्तरिक चिकित्सा विभागया शीर्ष निर्देशक सुशीला कटारियाया कथं इनफ्लुएन्जा–ए भाइरसया एचथ्रीएनटु स्ट्रेनपाखें संक्रमितपिन्त निन्हू स्वन्हुतक ज्वरो वइगु जुइ । अथेहे, म्हगः स्याइगु, छ्यं स्याइगु व ककु पुइगु समस्या खनेदइसा मुसु निवाःतक वयातुं च्वनी । थुकियात फ्लुया सामान्य लक्षणय् तयातःगु दु ।",https://www.newaonlinenews.com//%E0%A4%95%E0%A5%8B%E0%A4%AD%E0%A4%BF%E0%A4%A1%E0%A4%A5%E0%A5%87%E0%A4%82-%E0%A4%B9%E0%A5%87-%E0%A4%AC%E0%A5%8D%E0%A4%B5%E0%A4%B2%E0%A4%A8%E0%A4%BE%E0%A4%9A%E0%A5%8D%E0%A4%B5%E0%A4%A8-%E0%A4%8F%E0%A4%9A%E0%A4%A5%E0%A5%8D%E0%A4%B0%E0%A5%80%E0%A4%8F%E0%A4%A8%E0%A4%9F%E0%A5%81-%E0%A4%87%E0%A4%A8%E0%A5%8D%E0%A4%AB%E0%A5%8D%E0%A4%B2%E0%A5%81%E0%A4%8F%E0%A4%A8%E0%A5%8D%E0%A4%9C%E0%A4%BE,"March 8, 2023, Wednesday 14:39:05",नेवा: अनलाइन न्युज – ललेन्द्र शाक्य 
सी जिनपिङ स्वक्वःगु कार्यकालया नितिं चीनया राष्ट्रपति ल्यल,सी जिनपिङ स्वक्वःगु कार्यकालया नितिं चीनया राष्ट्रपति जूगु दु । जिनपिङ १४ क्वःगु राष्ट्रिय जनकंग्रेसया जुयाच्वंगुु अधिवेशनपाखें शुक्रवाः सर्वसम्मतिं राष्ट्रपतिइ निर्वाचित जूगु खः । ग्रेट हल अफ द पिपलय् उपस्थित नेशनल पिपुल्स कंग्रेस (एनपीसी) या थ्यंमथ्यं स्वद्वःम्ह दुजःपिन्सं ६९ दँया सीयात सर्वसम्मत रुपं राष्ट्रपतिइ ल्यःगु समाचार एजेनसी सिन्ह्वां जानकारी ब्यूगु दु । थ्वलिसें सी जिनपिङं माओत्से तुङलिपाया दकले अप्वः शक्तिशाली नेताया रुपं थःगु पकड बल्लाकूगु दु । सीविरुद्धय् सुं प्रतिस्पर्धी मदुगु खः । सी देशया केन्द्रीय सैनय आयोगया नायः पदय् नं स्वक्वःगु कार्यकालया नितिं सर्वसम्मत निर्वाचित जूगु दु । ,https://www.newaonlinenews.com//%E0%A4%B8%E0%A5%80-%E0%A4%9C%E0%A4%BF%E0%A4%A8%E0%A4%AA%E0%A4%BF%E0%A4%99-%E0%A4%B8%E0%A5%8D%E0%A4%B5%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%95%E0%A4%BE%E0%A4%B0%E0%A5%8D%E0%A4%AF%E0%A4%95%E0%A4%BE%E0%A4%B2%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%9A%E0%A5%80%E0%A4%A8%E0%A4%AF%E0%A4%BE-%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%AA%E0%A4%A4%E0%A4%BF-%E0%A4%B2%E0%A5%8D%E0%A4%AF%E0%A4%B2,"March 10, 2023",नेवा: अनलाइन न्युज – ललेन्द्र शाक्य 
थौं हलिंन्यंकं ११३ क्वःगु अन्तर्राष्ट्रिय मिसा दिवस,"थौं बुधवाः ८ मार्चया दिं । ११३ क्वःगु अन्तर्राष्ट्रिय मिसा दिवस थीथी ज्याझ्वः यानाः न्यायेकाः च्वंगु दु । सरकार मिसा हिंसाविरुद्ध पलाः ल्ह्वनेत संसद अधिवेशन पिइमखु, उकिं वंगु मंसीर महिनाय् हे अध्यादेश हल धकाः प्रशंसा यायेफइगु थाय् दु ला ? लैगिंक समानताया पक्षय् ज्या यायेगु कथं नेतापिन्सं बोली व व्यवहार क्यंगु दु ला ? सरकारी व गैरसरकारी क्षेत्रय् मिसापिन्त नेतृत्वय् हयेगु कुतः सन्तोषजनक दु ला ? थ्व हे न्ह्यसःया जःखः थौंया ११३ क्वःगु अन्तर्राष्ट्रिय मिसा दिवस चाःहिलीगु खनेदु । राष्ट्रसंघीय निकाय यूएन वुमनया कथं थौं हलिंया मिसा छुं नं ब्वः, निन्दा, हिंसा व विभेदरहित कथं शान्तिपूर्ण भविष्य व समान ह्वःताःया लँपु मालाच्वंगु दु, थुकिया नितिं निर्णयया फुक्क टेबुलय् मिसापिनिगु उपस्थिति जुइमाःगु आवश्यक जू । थौं ८ मार्चया दिं हलिंन्यंकं न्यायेकाच्वंगु मिसा दिवसया नारा ‘लैंगिक समानताया बल्लाःगु आधार : सिर्जनात्मक प्रविधिइ मिसा पहुँचया विस्तार’ खः । ",https://www.newaonlinenews.com//%E0%A4%A5%E0%A5%8C%E0%A4%82-%E0%A4%B9%E0%A4%B2%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%82%E0%A4%95%E0%A4%82-%E0%A5%A7%E0%A5%A7%E0%A5%A9-%E0%A4%95%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%85%E0%A4%A8%E0%A5%8D%E0%A4%A4%E0%A4%B0%E0%A5%8D%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%BF%E0%A4%AF-%E0%A4%AE%E0%A4%BF%E0%A4%B8%E0%A4%BE-%E0%A4%A6%E0%A4%BF%E0%A4%B5%E0%A4%B8,"March 8, 2023 10:59:44",नेवा: अनलाइन न्युज – ललेन्द्र शाक्य 
"न्यूजिल्याण्डया केर्माडेक द्वीपय् भुखाय्, सुनामीया ख्याच्वः",न्यूजिल्याण्डया केर्माडेक द्वीपय् ७.१ रेक्टरस्केलया भुखाय् ब्वःगु अमेरिकी भौगर्भिक संस्था युएसजीएसं जानाकारी ब्यूगु दु । बिहिवाः सुथय् १० किलोमिटर गहिराइस केन्द्रविन्दु जुयाः भुखाय् ब्वःगु खः । भुखाय्या तीव्रता ७.१ रेक्टरस्केल मापन जूगु व सुनामीया ख्याच्वः जारी याःगु बुखँ एजेन्सी रोयटर्सं जानकारी ब्यूगु दु । सुनामीं क्षति यायेफूगु जूगुलिं न्यूजिल्याण्ड व टोगा क्षेत्रय् तकं सतर्कता छ्यःगु दु ।,https://www.newaonlinenews.com//%E0%A4%A8%E0%A5%8D%E0%A4%AF%E0%A5%82%E0%A4%9C%E0%A4%BF%E0%A4%B2%E0%A5%8D%E0%A4%AF%E0%A4%BE%E0%A4%A3%E0%A5%8D%E0%A4%A1%E0%A4%AF%E0%A4%BE-%E0%A4%95%E0%A5%87%E0%A4%B0%E0%A5%8D%E0%A4%AE%E0%A4%BE%E0%A4%A1%E0%A5%87%E0%A4%95-%E0%A4%A6%E0%A5%8D%E0%A4%B5%E0%A5%80%E0%A4%AA%E0%A4%AF%E0%A5%8D-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%B8%E0%A5%81%E0%A4%A8%E0%A4%BE%E0%A4%AE%E0%A5%80%E0%A4%AF%E0%A4%BE-%E0%A4%96%E0%A5%8D%E0%A4%AF%E0%A4%BE%E0%A4%9A%E0%A5%8D%E0%A4%B5%E0%A4%83,"April 15, 2023 10:34:20",नेवा: अनलाइन न्युज – ललेन्द्र शाक्य 
"टर्की हानं भुखाय् ब्वल, स्वम्ह मन्त, २१३ म्ह घाःपा",माघ २३ गते ब्वःगु तः भुखाय् लिपाः टर्की हानं भुखाय् ब्वगु दु । थुगु भुखाय्   स्थानीय र्य कथं म्हिगः सोमवाः बहनिं ८ बजे जुयाः ४ मिनेटय् हतायय् केन्द्रविन्दु जुयाः ६.४ म्याग्नेच्युडय् ब्वःगु खः । थुगु भुखायचा लानाः स्वम्ह सिइगु व २१३ म्ह घाःपा जुगु टर्कीया अधिकारीतय्सं न्ह्यथंगु दु ।,https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%B9%E0%A4%BE%E0%A4%A8%E0%A4%82-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%AC%E0%A5%8D%E0%A4%B5%E0%A4%B2-%E0%A4%B8%E0%A5%8D%E0%A4%B5%E0%A4%AE%E0%A5%8D%E0%A4%B9-%E0%A4%AE%E0%A4%A8%E0%A5%8D%E0%A4%A4-%E0%A5%A8%E0%A5%A7%E0%A5%A9-%E0%A4%AE%E0%A5%8D%E0%A4%B9-%E0%A4%98%E0%A4%BE%E0%A4%83%E0%A4%AA%E0%A4%BE,"March 23, 2023, Tuesday 12:55:06",नेवा: अनलाइन न्युज 
"ब्राजिलय् तच्वःगु खुसिबाः, आःतकया दुने ३६ म्ह सित","ब्राजिलया दक्षिणपूर्वी साओ पाउलो राज्यय् तच्वकं वा वःगु हुनिं खुसिबाः व चलः (पहिरो) कुतुंवयाः आःतकया दुने कम्ती नं ३६ म्ह मनूत सीगु दु । खुसिबाः व चलखं जूगु क्षतिया विषयस साओ सोस्टियाओ सहरपाखें सम्प्रेषण याःगु टेलिभिजन व सामाजिक संजालया लू दुने छेँ व जमिन चुइकूगु, मोटरकार खुसिइ कुतुंवंगु, दुनावंगु राजमार्ग व क्वःदःगु सिमा खनेदुु । उगु सहरय् ३५ म्हेस्यां ज्यान गुमेयाःगु राज्य सरकारं जानकारी ब्यूगु दु । उबातुबा सहरय् नं छम्ह मिसामचा सीगु सरकारी अधिकारीपिन्सं जानकारी ब्यूगु दु । साओे पाउलो सहरया उत्तरी तटीय क्षेत्रय् २२८ म्हे छेँबिहीन जूगु व ३२८ म्हेसित सुरक्षित थासय् तयेयंकूगु दु । अधिकारीपिन्सं खुसिबाः व चलखय् तनाच्वंपिं व घाःपाः जूपिनिगु बारे जानकारी ब्यूगु मदुनि । साओ पाउलो राज्यया गभर्नर टार्सिसियोो डे फ्रेटासं खुसिबालं लिच्वः लाःगु क्षेत्रया निरीक्षण लिपा तटवर्ती न्यागू सहरय् आपतकाल घोषणा याःगु दु । लिसें वं उद्धार व रााहतया नितिं १५ लख अमेरिकी डलर निकासा याःगु दु । राष्ट्रपति लुइज इनासियो लुला डा सिल्भां खुसिबाः व चलखं लिच्वः लाःगु क्षेत्रया भ्रमण याइगु जूगु दु ।",https://www.newaonlinenews.com//%E0%A4%AC%E0%A5%8D%E0%A4%B0%E0%A4%BE%E0%A4%9C%E0%A4%BF%E0%A4%B2%E0%A4%AF%E0%A5%8D-%E0%A4%A4%E0%A4%9A%E0%A5%8D%E0%A4%B5%E0%A4%83%E0%A4%97%E0%A5%81-%E0%A4%96%E0%A5%81%E0%A4%B8%E0%A4%BF%E0%A4%AC%E0%A4%BE%E0%A4%83-%E0%A4%86%E0%A4%83%E0%A4%A4%E0%A4%95%E0%A4%AF%E0%A4%BE-%E0%A4%A6%E0%A5%81%E0%A4%A8%E0%A5%87-%E0%A5%A9%E0%A5%AC-%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4,"March 20, 2023, Monday 12:19:34.",नेवा: अनलाइन न्युज – ललेन्द्र शाक्य 
बहराइनया जुजुपाखें नेपाःया डा. रुइतयात १४ करोड तकाया ‘इसा अवार्ड’ लःल्हात,तिलगंगा आँखा प्रतिष्ठानया कार्यकारी निर्देशक व बरिष्ठ मिखा ल्वय् विशेषज्ञ डा. सन्दुक रुइत ‘इसा अवार्ड’पाखें सम्मानित जूगु दु । बहराइनय् ग्वसाः ग्वःगु ज्याझ्वलय् बहराइनया जुजु सेख हमद विन इसा अल खालिफां डा. रुइतयात अवार्ड लःल्हाःगु प्रतिष्ठानया जनसम्पर्क अधिकृत सुनिता केसीं जानकारी ब्यूगु दु । केसीया कथं बहराइनया जुजु अल खालिफां डा. रुइतयात १० लख डलर बराबरया उगु अवार्डलिसें हनापौ लःल्हाःगु खः । ‘इसा अवार्ड फर सर्भिस टु ह्युमानिटी’ संस्थां डा. रुइतयात मिखाया वासः यानाः मिखां मखनीगु ल्वय् चिइकेत म्हितूगु भूमिकाया योगदानयात कदर यासें उगु अवार्ड लःल्हाःगु खः । वंगु माघ महिनाय् डा. रुइतयात उगु संस्थां इसा अवार्ड लःल्हायेगु घोषणा याःगु खः । उगु अवार्डया नितिं १४५ म्ह व्यक्ति व संस्थां मनोनयनय् दर्ता याकूगु खः । लिपांगु खुम्ह व्यक्ति व संस्थाया धलखय् लानाः डा. रुइत ल्यज्याय् लाःगु खः ।  बहराइनया जुजु सेख हमद विन इसा अल खालिपां सन् २००९ स पुलांम्ह जुजु सेख इसा विन सलमान अल खालिफाया नामय् पलिस्था याःगु इसा अवार्ड फर सर्भिस टु ह्युमानिटी संस्थां अवार्ड लःल्हानाः वयाच्वंगु दु ।,https://www.newaonlinenews.com//%E0%A4%AC%E0%A4%B9%E0%A4%B0%E0%A4%BE%E0%A4%87%E0%A4%A8%E0%A4%AF%E0%A4%BE-%E0%A4%9C%E0%A5%81%E0%A4%9C%E0%A5%81%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AF%E0%A4%BE-%E0%A4%A1%E0%A4%BE-%E0%A4%B0%E0%A5%81%E0%A4%87%E0%A4%A4%E0%A4%AF%E0%A4%BE%E0%A4%A4-%E0%A5%A7%E0%A5%AA-%E0%A4%95%E0%A4%B0%E0%A5%8B%E0%A4%A1-%E0%A4%A4%E0%A4%95%E0%A4%BE%E0%A4%AF%E0%A4%BE-%E2%80%98%E0%A4%87%E0%A4%B8%E0%A4%BE-%E0%A4%85%E0%A4%B5%E0%A4%BE%E0%A4%B0%E0%A5%8D%E0%A4%A1%E2%80%99-%E0%A4%B2%E0%A4%83%E0%A4%B2%E0%A5%8D%E0%A4%B9%E0%A4%BE%E0%A4%A4,"March 23, 2023 10:42:54",नेवा: अनलाइन न्युज – ललेन्द्र शाक्य 
नेपाःलिसें १४१ गू देसं रुसया विरोध,"संयुक्त राष्ट्रसंघया महासभां युक्रेनय् रुसं यानाः वयाच्वंगु आक्रमण पनेमाःगु प्रस्ताव आपालं मतं पारित याःगु दु । उगु प्रस्तावया पक्षय् नेपाःलिसें १४१ गू देसं मत ब्यूगु दु । रुस, बेलारुस, उत्तर कोरिया, सिरिया, माली, इरिट्रिया व निकारागुआं धाःसा प्रस्तावया विपक्षय् मतदान याःगु दु । चीन, भारत, इरान, दक्षिण अफ्रिका लिसेंया ३२ गू देस धाःसा तटस्थ च्वंगु खः । रुसं युक्रेनय् आक्रमण न्ह्याकूगु थौं दच्छि पूवंगु दु । वहे युद्धया वार्षिकीत्सवया पूर्वसन्ध्याय् संयुक्त राष्ट्रसंघया महासभां युक्रेनय् रुसं याःगु आक्रमणया भत्सर्ना याःगु दु । महासभां लडाइँ पनाः विनाशर्त युक्रेनपाखें रुसी सेना लिहाँ वयेमाःगु व फयांफक्व याकनं शान्ति कायम यायेमाःगु प्रस्तावयात आपालं मतया लिसें पारित याःगु दु । रुसं युक्रेनया प्यंगू क्षेत्रयात थःपिनिगु देसय् गाभेयानागु घोषणा यायेधुंकाः अप्वःगु तनाव युद्धय् परिणत जूगु खः ।",https://www.newaonlinenews.com//%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%B2%E0%A4%BF%E0%A4%B8%E0%A5%87%E0%A4%82-%E0%A5%A7%E0%A5%AA%E0%A5%A7-%E0%A4%97%E0%A5%82-%E0%A4%A6%E0%A5%87%E0%A4%B8%E0%A4%82-%E0%A4%B0%E0%A5%81%E0%A4%B8%E0%A4%AF%E0%A4%BE-%E0%A4%B5%E0%A4%BF%E0%A4%B0%E0%A5%8B%E0%A4%A7,"March 26, 2023 13:49:03",नेवा: अनलाइन न्युज – ललेन्द्र शाक्य 
टर्की व सिरियाय् भुखाचं आःतक थ्यंमथ्यं स्वसःम्ह मनूत सित,"भुखाय् ब्वःगु हुनिं टर्की व सिरियाय् यानाः आःतक थ्यंमथ्यं स्वसःम्ह मनूत सीधुंकूगु दु । समाचार एजेन्सी रोयटर्सया कथं टर्कीइ थौं सोमवाः सुथय् ७.८ रेक्टरस्केलया भुखाय् ब्वःगु खःसा उगु भुखाचय् लानाः निगू देसय् स्वसःम्ह मनूत सीगु खः । सलंसः मनूत घाःपाः जूगु दुसा भौतिक संरचनात नं ध्वस्त जूगु दु । व नापनापं सिरियाया स्वास्थ्य मन्त्रालयया कथं २३० म्ह मनूत सीगु दु । अथेहे, टर्कीया अधिकारीपिन्सं  थःगु देसय् ७६ म्ह  मनूत सीगु व ४४० म्ह घाःपाः जूगु जानकारी ब्यूगु दु । भुखाय् ब्वःगु धक्का साइप्रस, लेबनान, इजरायल व प्यालेस्टाइनय् तकं महसुस याःगु खः । टर्कीया गाजियानटेप निवासी अर्डेमं रोयटर्सलिसे खँ ल्हासें थुलिमछि कडा धक्का आःतक महसुस मयानागु धाःगु दु । भुखाचं याःगु क्षति लिपा टर्की सरकारं देसय् संकटकाल घोषणा याःगु दु । टर्कीया गृहमन्त्रीं देसया झिगू सहरय् भुखाचं अप्वः क्षति याःगु जानकारी ब्यूगु दु ।  ",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%B5-%E0%A4%B8%E0%A4%BF%E0%A4%B0%E0%A4%BF%E0%A4%AF%E0%A4%BE%E0%A4%AF%E0%A5%8D-%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%82-%E0%A4%86%E0%A4%83%E0%A4%A4%E0%A4%95-%E0%A4%A5%E0%A5%8D%E0%A4%AF%E0%A4%82%E0%A4%AE%E0%A4%A5%E0%A5%8D%E0%A4%AF%E0%A4%82-%E0%A4%B8%E0%A5%8D%E0%A4%B5%E0%A4%B8%E0%A4%83%E0%A4%AE%E0%A5%8D%E0%A4%B9-%E0%A4%AE%E0%A4%A8%E0%A5%82%E0%A4%A4-%E0%A4%B8%E0%A4%BF%E0%A4%A4,"February 5, 2023",नेवा: अनलाइन न्युज – ललेन्द्र शाक्य 
ग्रिसय् निगः रेल ल्वानाः झिंखुम्ह सित,"ग्रिसया उत्तर क्षेत्रय् निगः रेलल थःथवय् ल्वानााः कम्ती नं झिंखुम्ह मनूत सीगु दुसा दर्जनौं यात्रु घाःपाः जूगु दु । समाचार एजेन्नसी एएफपीं अग्नि नियन्त्रणया पुचःयात उद्धृत यासें रेल दुर्घटनाय् झिंखुम्ह मनूत सीगु न्ह्यथंगु दु । एपी समाचार एजेन्सीं नं दुर्घटनाय् झिंखुम्ह मनूत सीगु व ८५ म्ह यात्रु घाःपाः जूगु जानकारी ब्यूगु दु । घाःपाः जूपिंमध्ये २५ म्हेसिगु अवस्था तच्वः जुयाच्वंगु दु । मंगलवाः बहनी लारिसा सहर लिक्क यात्रुबाहक रेल व मालबाहक रेल ल्वाःगु खः । रेल ल्वायेधुंकाःः डिब्बात कुचा कुचा जूगु खः व स्वंगः डिब्बाय् मिँ च्याःगु खः । मिँ स्यायेत झिंन्हयगः दमकललिसें अग्निी नियन्त्रक व स्वास्थ्यकःमिपिनिगु पुचः खटेजूगु खः । स्थानीय सरकारी टेलिभिजन  च्यानललिसेया खँल्हाबल्हास गभर्नर कोस्टास अगोरास्टों धाःगु दु, ‘अतिकं तःधंगु दुर्घटना जुल । थ्व भयंकर चा जुल । दुर्घटनाया लू थुलि भयानक जुल कि वर्णन यायेत हे थाकूगु दु ।’ भिडियो फुटेजय् दुर्घटनास्थलय् कुँत्याः सर्गतय् ब्वःगु व रेलया डिब्बाय् मिँ ह्वानाह्वाना च्याःगु खनेदु । हेड ल्याम्प तयातःपिं उद्धाररकर्तापिन्सं कुँत्याः दुने दुहाँ वनाः रेलय् कानाच्वंपिं घाःपाः जूपिनिगु उद्धार याःगु खः ।",https://www.newaonlinenews.com//%E0%A4%97%E0%A5%8D%E0%A4%B0%E0%A4%BF%E0%A4%B8%E0%A4%AF%E0%A5%8D-%E0%A4%A8%E0%A4%BF%E0%A4%97%E0%A4%83-%E0%A4%B0%E0%A5%87%E0%A4%B2-%E0%A4%B2%E0%A5%8D%E0%A4%B5%E0%A4%BE%E0%A4%A8%E0%A4%BE%E0%A4%83-%E0%A4%9D%E0%A4%BF%E0%A4%82%E0%A4%96%E0%A5%81%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4,"March 2, 2023, Wednesday, 10:29:27",नेवा: अनलाइन न्युज – ललेन्द्र शाक्य 
टर्की व सिरियाय् भुखाचय् लानाः सीपिनिगु ल्याः च्याद्वः थ्यन,"सोमवाः ब्वःगु निगू तःधंगु तःभुखाय् लिपा  दक्षिणी टर्की व उत्तरी सिरियाय् सिपिनिगु ल्याः थ्यंमथ्यं च्याद्वः थ्यंगु दु । भुखानय् लानाः सीपिनिगु ल्याः थ्यंमथ्यं नीद्वः थ्यनीगु अनुमानलिसें उद्धारकःमिपिं तीव्र रुपं मनूत मालेगु ज्याय् सक्रिय जुयाच्वंगु दु । आःतक थ्यंमथ्यं च्याद्वःम्ह मनूूत सीगु पुष्टि जुइधुंकूगु दु । एएफपी समाचार संस्थां सार्वजनिक याःगु तथ्यांक कथं टर्कीइ ५,८९४ व सिरियाय् कम्ती नं १,९३२ म्ह मनूत सीगु दु । अन सीपिनिगु ल्याः अझ नं अप्वयेफूगु जानकारी ब्यूगु दु । अतिकं ख्वाउँसे च्वनाच्वंगु इलय् बहनी तकं मनूत मालेगु ज्या जुयाच्वंगु जूसां नं भग्नावशेष क्वय् म्वानाच्वंपिं लुइकेगु ई म्हो जुजुं वंगु बीबीसीं न्ह्यथंगु दु । आपालं लिच्वः लाःगु टर्कीया सहरतमध्ये छगुलि भुखाचं यानाः दुनावःगु आवासीय भवनय् च्वनीपिं पीडितया थःथितिपिं हे थीथी ज्याभः ज्वनाः उद्धार ज्याय् सक्रिय जूगु दु । टर्कीइ सोमवाः सुथय् न्हापांगुखुसि ४ः१७ ता इलय् ७.८ रेक्टरस्केलया भुखाय् ब्वःगु खः । उकिया छुं घौलिपा हाकनं ७.५ रेक्टरस्केलया भुखाय् ब्वःगु खः । टर्कीया प्रायः सरकार पक्षधर संचारमाध्यमं स्थानीयबासी व थीथी टोलीं ख्वाउँगु व वा वःगुलिसे संघर्ष यासें उद्धारया कुतः यानाच्वंगु जानकारी ब्यूगु दु । तर भुखाय् पाखें लिच्वः लाःगु प्रान्तय् सामाजिक संजालया छ्यलाबुला याइपिन्सं सरकारया कुतः मगाःगु जानकारी ब्यूगु दु ।",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%B5-%E0%A4%B8%E0%A4%BF%E0%A4%B0%E0%A4%BF%E0%A4%AF%E0%A4%BE%E0%A4%AF%E0%A5%8D-%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%AF%E0%A5%8D-%E0%A4%B2%E0%A4%BE%E0%A4%A8%E0%A4%BE%E0%A4%83-%E0%A4%B8%E0%A5%80%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A4%9A%E0%A5%8D%E0%A4%AF%E0%A4%BE%E0%A4%A6%E0%A5%8D%E0%A4%B5%E0%A4%83-%E0%A4%A5%E0%A5%8D%E0%A4%AF%E0%A4%A8,"February 8, 2023 ",नेवा: अनलाइन न्युज – ललेन्द्र शाक्य 
टर्कीइ तल्ःभुखाय् ब्वया मदुपिनिगु ल्याः ३८०० थ्यन,टर्कीया गाजी एन्टेप सहर सःतिक केन्द्र जुयाः सोमवाः सुथय् ब्बःगु शक्तिशाली भुखाय्या कारण सिइपिनिगु ल्याः  ३८०० थ्यंगु दु । बीबीसीया कथं घाःपा जुपिनिगु ल्याः १२ हजार सिब्ये अप्वः थ्यंगु दु । भुखाया कारणं टर्की नापं सिरिया नं यक्वः नागरिकया ज्यान वंगु दु ।,https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80%E0%A4%87-%E0%A4%A4%E0%A4%B2%E0%A5%8D%E0%A4%83%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%AC%E0%A5%8D%E0%A4%B5%E0%A4%AF%E0%A4%BE-%E0%A4%AE%E0%A4%A6%E0%A5%81%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A5%A9%E0%A5%AE%E0%A5%A6%E0%A5%A6-%E0%A4%A5%E0%A5%8D%E0%A4%AF%E0%A4%A8,"February 7, 2023 13:19:22",नेवा: अनलाइन न्युज 
टर्की व सिरियाय् भुखाचं सीपिनिगु ल्याः झिंन्याद्वः थ्यन,"टर्की व सिरियाय् भुखाचं सीपिनिगु ल्याः झिंन्याद्वः थ्यंगु दु । अन्तर्राष्ट्रिय समाचार एजेन्सीया कथं वंगु सोमवाःया तःभुखाचय् लानाः थ्यंमथ्यं झिंस्वद्वः टर्कीइ व थ्यंमथ्यं निद्वःम्ह सिरियाय् सीगु दु । लखौ. मनूत छेँविहीन जूगु दु । उद्धार व राहत इनेगु ज्या जुयाच्वंसां नं तीव्र रुपं मजूगु धासें टर्कीया विपक्षी पार्टीं सरकारया आलोचना याःगु दु । तर राष्ट्रपति रेचेप तैयप एर्दोआनं थ्व ई आलोचना मजूसे एकताया जूगु धासें सरकार हरसम्भव कुतः यानाच्वनागु धाःगु दु । राष्ट्रपतिं भुखाय् पाखें अप्वः लिच्वः लाःगु क्षेत्रया स्थलगत भ्रमण तकं याःगु दु । वं थ्व स्तरया विपदया सामना यायेत पूर्वतयारीं नं मगाइगु धकाः टिप्पणी याःगु दु । वं छुं ई ज्या यायेगुलि समस्या वःसां नं आः स्थिति नियन्त्रणय् दूगु दाबी याःगु दु । तर, टर्कीया मू विपक्षी पार्टीया नेतां वप्रति असहमति प्वंकूगु दु । वं थुलिमछि आपालं क्षतिया जिम्मेवार राष्ट्रपति एर्दोआन हे जूगु द्वपं नं ब्यूगु दु । राष्ट्रपति एर्दोआनं धाःसा द्वपं खण्डन यासें धाःगु दु, ‘थ्व एकजुट जुइगु ई खः । थुज्वःगु स्थितिइ राजनीतिक फाइदाया नितिं नकारात्मक अभियान न्ह्याकुपिन्त जिं सहयाये फइमखु ।’ भुखाचं आपालं भौतिक संरचना ध्वस्त जूगु व सतक संजालय् नं क्षति जूगुलिं राहत व उद्धारय् पंगः जुयाच्वंगु दु । थुकिं सिरियाय् अझ नं अप्वः लिच्वः लाःगु दु । दकले अप्वः इदलिब प्रान्तय् लिच्वः लाःगु दु । टर्की व सिरिया दथुया सिमाना चायेकाः सिरियातक राहत थ्यंकेगु कुतः जुयाच्वंगु टर्कीया विदेशमन्त्रीं धाःगु दु । युरोपेली संघं सिरिया सरकारया इनापय् ३५ लख युरो बराबरया राहत छ्वयेगु घोषणा याःगु दु । सिरियाया राष्ट्रपति बसर अल असदयात युरोपेली संघं स्वीकार मयाःसां नं विपदया इलय् ग्वाहालि धाःसा छ्वःगु दु । थःपिन्सं याःगु ग्वाहालि सरकार व विद्रोही नियन्त्रित फुक्क क्षेत्रय् थ्यंकेमाःगु युरोपेली संघं धाःगु बीबीसीं जानकारी ब्यूगु दु ।",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%B5-%E0%A4%B8%E0%A4%BF%E0%A4%B0%E0%A4%BF%E0%A4%AF%E0%A4%BE%E0%A4%AF%E0%A5%8D-%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%82-%E0%A4%B8%E0%A5%80%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A4%9D%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%BE%E0%A4%A6%E0%A5%8D%E0%A4%B5%E0%A4%83-%E0%A4%A5%E0%A5%8D%E0%A4%AF%E0%A4%A8,"February 9, 2023",नेवा: अनलाइन न्युज – ललेन्द्र शाक्य 
"टर्की : भुखाय् धुंकाः लुटपाटया घटना अप्वल, ४८ म्ह ज्वन",भुखाचं भौतिक व मानवीय क्षतिया पीडाय् लानाच्वंगु टर्कीइ लुटपाटया घटना अप्वःगु दु । लुुटपाटय् दुथ्याःगु धासें आःतक  ४८  म्हेसित प्रहरीं ज्वनेधुंकूगु दु । वंगु सोमवाः सुथय् ७.८ रेक्टरस्केलया भुखाय् ब्वयाः टर्की व सिरियाय् आःतक २८ हजार मनूत सीधुंकूगु दु । थ्व पीडाया दथुइ लुटपाटया घटनां थप चिन्त ब्वलंकूगु दु । समाचार एजेन्सी अनादोलुया कथं लुटपाटया घटनाबारे अनुसन्धानया नितिं छगू कमिटी नीस्वंगु दु । कमिटीया अनुसन्धानलिपाा च्यागू ब्यागलं ब्यागलं प्रान्तपाखें संदिग्ध ४८ म्हेसित ज्वंगु खः । थ्वसिबें न्ह्यः टर्कीया राष्ट्रपति रेचेप तैयप एर्दोआनं लुटपाट लिसेंया अपराधय्् दुथ्याःपिन्त कडा कारवाही यायेत निर्देशन ब्यूगु खः ।,https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%A7%E0%A5%81%E0%A4%82%E0%A4%95%E0%A4%BE%E0%A4%83-%E0%A4%B2%E0%A5%81%E0%A4%9F%E0%A4%AA%E0%A4%BE%E0%A4%9F%E0%A4%AF%E0%A4%BE-%E0%A4%98%E0%A4%9F%E0%A4%A8%E0%A4%BE-%E0%A4%85%E0%A4%AA%E0%A5%8D%E0%A4%B5%E0%A4%B2-%E0%A5%AA%E0%A5%AE-%E0%A4%AE%E0%A5%8D%E0%A4%B9-%E0%A4%9C%E0%A5%8D%E0%A4%B5%E0%A4%A8,"February 11, 2023",नेवा: अनलाइन न्युज – ललेन्द्र शाक्य 
टर्की व सिरिया भुखाचय् सीपिनिगु ल्याः झिंगुद्वः पुल,"टर्की व सिरियाय् ब्वःगु तःभुखाचय् लानाः आःतकया दुने झिंगुद्वः व स्वसःसिबें अप्वः मनूत सीगु दु । भुखाचय् लानाः भग्नावशेषय् ल्हानाच्वंपिं मनूत म्वानाच्वंगु अवस्थाय् लुइगु आशा मदयेधुंकूगु टर्की व सिरियाया अधिकारीपिन्सं जानकारी ब्यूगु दु । टर्कीया अधिकारीपिनिगु कथं टर्कीइ जक सीपिनिगु ल्याः थ्यंमथ्यं झिंन्याद्वःसिबें अप्वः थ्यंगु दु । अतिकं ख्वाउँगु हुनिं प्यन्हुया दिंनिसें मालेगु ज्याय् पंगः जूगु दु । विज्ञपिन्सं जीवन बचेयायेगु दकले सम्भाव्य ईया रुपं काःगु ७२ घौया ई पुलेधुंकूगु दु । बाब अलहवा सीमा नाकाया छम्ह अधिकारीं एएफपीयात धाःकथं विद्रोहीया कब्जाय् दूगु उत्तरपश्चिमी सिरियाय् बिहिवाः ग्वाहालि थ्यंगु दु । छगू दशक ताःहाकःगु गृहयुद्धय् व हवाई आक्रमणया हुनिं आपालं सुविधा सम्पन्न अस्पतालत ध्वस्त जूगु खः, अर्थतन्त्र ध्वस्त जूगु खः व विजुली, इन्धन व लःया अभाव जुयावःगु खः ।",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%B5-%E0%A4%B8%E0%A4%BF%E0%A4%B0%E0%A4%BF%E0%A4%AF%E0%A4%BE-%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%AF%E0%A5%8D-%E0%A4%B8%E0%A5%80%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A4%9D%E0%A4%BF%E0%A4%82%E0%A4%97%E0%A5%81%E0%A4%A6%E0%A5%8D%E0%A4%B5%E0%A4%83-%E0%A4%AA%E0%A5%81%E0%A4%B2,"February 10, 2023 10:12:41",नेवा: अनलाइन न्युज – ललेन्द्र शाक्य 
चिनिया न्हूगु दँ लिसें वसन्त उत्सव न्ह्यायेकल,"चिनिया न्हूगु दँ लिसें वसन्त उत्सवया लसताय् नेपाःया नितिं चीनया राजदूत छन् सङ्  थों बिहिवाः छगू लसकुस ज्याझ्वः यानादिगु दु । ज्याझ्वलय् प्रमुख अतिथि राष्ट्रियसभाया नायः गणेशप्रसाद तिमिल्सिनां नेपाःया सामाजिक–आर्थिक विकासय् चीन पाखें निरन्तर ग्वाहालि यानाच्वंगुलिं सुभाय् देछानादिगु खः ।  राजदूत छन्ले चीनयात नेपाली जनतां क्यंगु सद्भाव पाखें थः प्रभावित जुगु बिचाः तयादिसें ‘बेल्ट एण्ड रोड इनिसिएटिभ’ अन्तर्गत निगू देय् दथुइया साझेदारीइ विकास–निर्माणया परियोजना दु्रतगतिइ न्हयाइगु भलसा प्वंकादिगु खः । वयकलं नेपाःया विकास प्रयासमा चीनं फुगु ग्वाहालि यायेगु बचं बियादिसें  रणनीतिक साझेदार नेपाःयात उच्च प्राथमिकताय् तय्गु खँ तयादिगु खः । ज्याझ्वलय् मन्त्रिपरिषद्यासदस्य, सांसद, विभिन्न राजनीतिक दलका नेता, पूर्वमन्त्री, कूटनीतिक नियोगका प्रमुख तथा पदाधिकारी, नेपाल सरकारका उच्चपदस्थ अधिकारी, उद्योगपति, व्यापारी, कलाकार, सञ्चारकर्मी, काम व व्यवसायया ज्याय् येँ वयाच्वपिं चिनियाँ नागरिकतय्गु उपस्थिति दुगु खः । ज्याझ्वलय्  चीन व नेपाःया संस्कृति न्ह्यब्वइगु विविध सांस्कृतिक ज्याझ्वः नं न्ह्यब्वःगु खः ।    ",https://www.newaonlinenews.com//%E0%A4%9A%E0%A4%BF%E0%A4%A8%E0%A4%BF%E0%A4%AF%E0%A4%BE-%E0%A4%A8%E0%A5%8D%E0%A4%B9%E0%A5%82%E0%A4%97%E0%A5%81-%E0%A4%A6%E0%A4%81-%E0%A4%B2%E0%A4%BF%E0%A4%B8%E0%A5%87%E0%A4%82-%E0%A4%B5%E0%A4%B8%E0%A4%A8%E0%A5%8D%E0%A4%A4-%E0%A4%89%E0%A4%A4%E0%A5%8D%E0%A4%B8%E0%A4%B5-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%BE%E0%A4%AF%E0%A5%87%E0%A4%95%E0%A4%B2,"February 18, 2023 20:55:33",नेवा: अनलाइन न्युज 
अर्जेन्टिनाय् तः भुखाय् ब्वल,अर्जेन्टिनाय् ६ दशमलब ५ म्याग्निच्युडकया तःभुखाय् ब्वःगु दु । अर्जेन्टिनाया कार्डोबाबाट ५१७ किलोमिटर उत्तरमा ६.५ म्याग्निच्युडया भुखाय् ब्वःगु राष्ट्रिय भूकम्प मापन केन्द्र न्हयथंगु दु । भुखाय् अर्जेन्टिनाया सान्टियागो डेल एस्टेरो प्रान्तया मोन्टे क्वेमाडो पाखें १०४ किलोमिटर ताःपाक ब्वःगु खः ।,https://www.newaonlinenews.com//%E0%A4%85%E0%A4%B0%E0%A5%8D%E0%A4%9C%E0%A5%87%E0%A4%A8%E0%A5%8D%E0%A4%9F%E0%A4%BF%E0%A4%A8%E0%A4%BE%E0%A4%AF%E0%A5%8D-%E0%A4%A4%E0%A4%83-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%AC%E0%A5%8D%E0%A4%B5%E0%A4%B2,"February 20, 2023 10:46:18",नेवा: अनलाइन न्युज 
"उत्तरपश्चिम पाकिस्तानय् नाचा फातापुल, झिम्ह मचात सित",पाकिस्तानया उत्तरपश्चिमी खैबर पख्तुनख्वा प्रान्तया कोहाट जिल्लाय् च्वंगु बाँधय् आइतवाः नाचा (डुंगा) फातापुलाः झिम्ह मचात सीगु दु । जिल्लाया टाँडा बाँधय् २५ म्ह मचातलिसें नाचा सुथय् हे फातापुलाः उगु दुर्घटना जूगु खः । गोताखोरपाखें झिंखुम्हेसित उद्धार यानाः अस्पताल यंकूगु कोहट जिल्लाया उपायुक्त फुरकान असरफं धाःगु दु । बाँधपाखें मेपिं गुम्हेसिगु सीम्ह लुयावःगु असरफं धाःसां नं छम्ह मचा अस्पतालय् वासः वासः यायेगु झ्वलय् सीगु खः ।,https://www.newaonlinenews.com//%E0%A4%89%E0%A4%A4%E0%A5%8D%E0%A4%A4%E0%A4%B0%E0%A4%AA%E0%A4%B6%E0%A5%8D%E0%A4%9A%E0%A4%BF%E0%A4%AE-%E0%A4%AA%E0%A4%BE%E0%A4%95%E0%A4%BF%E0%A4%B8%E0%A5%8D%E0%A4%A4%E0%A4%BE%E0%A4%A8%E0%A4%AF%E0%A5%8D-%E0%A4%A8%E0%A4%BE%E0%A4%9A%E0%A4%BE-%E0%A4%AB%E0%A4%BE%E0%A4%A4%E0%A4%BE%E0%A4%AA%E0%A5%81%E0%A4%B2-%E0%A4%9D%E0%A4%BF%E0%A4%AE%E0%A5%8D%E0%A4%B9-%E0%A4%AE%E0%A4%9A%E0%A4%BE%E0%A4%A4-%E0%A4%B8%E0%A4%BF%E0%A4%A4,"February 1, 2023",नेवा: अनलाइन न्युज – ललेन्द्र शाक्य 
"भुखाय् ब्वल इरानय् : स्वम्ह सित, च्यासःम्हसिबें अप्वः घाःपाः",इरानय् शनिवाः चान्हय् ५.९ रेक्टरस्केलया भुखाय् ब्वःगु दुसा उगु भुखाचय् लानाः स्वम्ह मनूत सीगु दुसा च्यासः व झिंखुम्ह मनूत घाःपाः जूगु दु । देसया उत्तरपश्चित अजरबैजान प्रान्तया खोय सहरय् भुखाय् ब्वःगु व उकिं ७० सिबें अप्वः गामय् लिच्वः लाःगु सरकारी समाचार समिति इर्नां जानकारी ब्यूगु दु । भुखाचं जूगु क्षतिया पूवंक धलः मवःनिगु धासें इर्नां क्षतिया मूल्यांकन जुयाच्वंगु धाःगु दु । भुखाचं लिच्वः लाःगु लागाया स्थलगत निरीक्षणय् गृहमन्त्री अहमद बहिदी वंगु खः । थ्वहे माघ ४ गतेया भुखाचय् लानाः इरानय् सलंसः मनूत घाःपाः जूगु खः । उगु दिं ख्वे लिक्क ५.८ रेक्टरस्केलया भुखाय् ब्वःगु खः ।,https://www.newaonlinenews.com//%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%AC%E0%A5%8D%E0%A4%B5%E0%A4%B2-%E0%A4%87%E0%A4%B0%E0%A4%BE%E0%A4%A8%E0%A4%AF%E0%A5%8D-%E0%A4%B8%E0%A5%8D%E0%A4%B5%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4-%E0%A4%9A%E0%A5%8D%E0%A4%AF%E0%A4%BE%E0%A4%B8%E0%A4%83%E0%A4%AE%E0%A5%8D%E0%A4%B9%E0%A4%B8%E0%A4%BF%E0%A4%AC%E0%A5%87%E0%A4%82-%E0%A4%85%E0%A4%AA%E0%A5%8D%E0%A4%B5%E0%A4%83-%E0%A4%98%E0%A4%BE%E0%A4%83%E0%A4%AA%E0%A4%BE%E0%A4%83,"February 1, 2023 11:47:12 AM",नेवा: अनलाइन न्युज – ललेन्द्र शाक्य 
प्रहरीया गोलीपाखें ओडिशाया स्वास्थ्यमन्त्री मन्त,"प्रहरीं क्ययेकूगु गोली कयाः घाःपाः जूम्ह भारत ओडिशा राज्यया स्वास्थ्यमन्त्री नवकिशोर दास मन्त । आइतवाः न्हिनय् छगू सार्वजनिक ज्याझ्वलय् वनेगु झ्वलय् स्वास्थ्यमन्त्री दासयात छम्ह प्रहरीं गोली क्ययेकूगु खः । गोली कयेधुंकाः मन्त्री दासयात हवाई एम्बुलेन्सपाखें वासः यायेगु नितिं भुवनेश्वरय् च्वंगु छगू नीजि अस्पताल यंकूगु खः । चिकित्सकपिन्सं स्वास्थ्यमन्त्री दासयात म्वाकेगु कुतः याःसां नं ताःमलाःगु धाःगु दु । भारतया प्रधानमन्त्री नरेन्द्र मोदी, ओडिशाया मुख्यमन्त्री नवीन पटनायक लिसेंयपिन्सं स्वास्थ्यमन्त्री दास मदुगुलिं शोक प्वंकूगु दु । स्वास्थ्यमन्त्री दासया हत्याया हुनिं सीमदुनि । मुख्यमन्त्री पटनायकं घटनाया अनुसन्धान यायेत क्राइम ब्रान्चयात भाला बियागु जानकारी ब्यूगु दु । सन् २०१९ या विधानसभा चुनाव न्ह्यः दासं कांग्रेस पार्टी परित्याग यानाः बीजु जनता दल (बीजेडी) पार्टीइ दुहाँ वंगु खः । बीजेडीया बरिष्ठ नेता दास न्हापांगुखुसि क्याबिनेट मन्त्री जूगु खः ।",https://www.newaonlinenews.com//%E0%A4%AA%E0%A5%8D%E0%A4%B0%E0%A4%B9%E0%A4%B0%E0%A5%80%E0%A4%AF%E0%A4%BE-%E0%A4%97%E0%A5%8B%E0%A4%B2%E0%A5%80%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%93%E0%A4%A1%E0%A4%BF%E0%A4%B6%E0%A4%BE%E0%A4%AF%E0%A4%BE-%E0%A4%B8%E0%A5%8D%E0%A4%B5%E0%A4%BE%E0%A4%B8%E0%A5%8D%E0%A4%A5%E0%A5%8D%E0%A4%AF%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80-%E0%A4%AE%E0%A4%A8%E0%A5%8D%E0%A4%A4,"February 29, 2023",नेवा: अनलाइन न्युज – ललेन्द्र शाक्य 
मार्चया लिपांगु ईनिसें पासवर्ड सेयरिङ सुविधा बन्द यासें नेटफ्लिक्स,"नेटफ्लिक्सं छ्यलाबुला यानाच्वंपिनिगु नितिं पासवर्ड सेयरिङया सुविधा वइगु मार्च लिपांगु ईनिसें बन्द याइगु जूगु दु । संसारया हे तःधंगु ओटीटी प्लेटफर्मया थ्व निर्णय लिपा पासवर्ड सेयर यानाः अप्वः छ्यलाबुला याइगु नेपाःथें जाःगु मुलुकया छ्यलाबुला याइपिं प्रभावित जुइ । न्ह्यःया वाः सेयरहोल्डरयात लःल्हाःगु छगू समीक्षा पतिइ नेटफ्लिक्सं थ्व योजना पेस याःगु दु । न्हापांगु चौमासिकया अन्त्यतक पेड सेयरिङयात अझ नं सशक्त रुपं लागु यायेगु योजना उगु पतिइ न्ह्यथनातःगु दु । मार्च लिपांगु वाःनिसें स्वकुमिपिन्सं आः प्लेटफर्मया पासवर्ड सेयर यानाः चलेयाये खनिमखु । छम्ह व्यक्ति छगू पासवर्ड जूबलय् थुकिं सेयरिङ कथं चलेयानाः वयाच्वंपिं ग्राहकपिं प्रभावित जुइगु पक्का जूगु दु । लिपांगु ई छ्यलाबुुला याइपिनिगु म्हो जूगु क्रम व आम्दानीयात लक्षित यासें पासवर्ड सेयरय् शुल्क कायेगु तयारीइ नेटफ्लिक्सं पलाः न्ह्याकूगु खः । पायछि कथं थ्वहे तिथिमितिपाखें पासवर्ड सेयरिङ बन्द जुइगु धाःगु ला मदु । तर मार्च लिपांगु ईनिसें थ्व ज्या रोक्का जुइगु पक्का खनेदूगु दु । थ्व छ्यलाबुला याइपिन्सं होम अकाउन्ट चलेयाये ला खनी तर मेमेगुु होमया नितिं नेटफ्लिक्सयात शुल्क पुलेमालीगु जुइगु दु । आः अर्जेन्टिना, डोमिनिकन रिपब्लिक, होन्डुरस, एल साल्भाडोर व ग्वाटेमाला लिसेंया मुलुकय् नेटफ्लिक्सं थ्व मोडल छ्यलाबुलाय् हयेधुुंकूगु दु । उगु मुलुकय् छ्यलाबुला याइपिन्सं प्रति होम अकाउन्टया नितिं २.९९ डलर शुल्क पूगु दु ।  कोरोना महामारी लिपाया ई अर्थात् सन् २०२२ कम्पनीया नितिं अतिकं कष्टकर जुयाच्वंगु तकं नेटफ्लिक्सं उगु पतिइ न्ह्यथंगु दु । महामारीलिपा प्लेटफर्मया छ्यलाबुला याइपिनिगुलि गिरावट वःगु कम्पनीं जानकारी ब्यूगु दु । न्हापांगु चौमासिकय् हे छ्यलाबुला याइपिं निगू लखं क्वाहाँ वःगु खः । तर सन् २०२३ सुरु जुइधुंकाः आशा ब्वलंगु व ‘मेम्बरसिप’य् बृद्धि जूगु तकं कम्पनीं जानकारी ब्यूगु दु । लिपांगु ई बेलायती राजकुमार ह्यारी व मेगनया सनसनीपूर्ण डकुमेन्ट्रीं नेटफ्लिकसयात फाइदा जूगु तकं जानकारी ब्यूगु दु ।",https://www.newaonlinenews.com//%E0%A4%AE%E0%A4%BE%E0%A4%B0%E0%A5%8D%E0%A4%9A%E0%A4%AF%E0%A4%BE-%E0%A4%B2%E0%A4%BF%E0%A4%AA%E0%A4%BE%E0%A4%82%E0%A4%97%E0%A5%81-%E0%A4%88%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%AA%E0%A4%BE%E0%A4%B8%E0%A4%B5%E0%A4%B0%E0%A5%8D%E0%A4%A1-%E0%A4%B8%E0%A5%87%E0%A4%AF%E0%A4%B0%E0%A4%BF%E0%A4%99-%E0%A4%B8%E0%A5%81%E0%A4%B5%E0%A4%BF%E0%A4%A7%E0%A4%BE-%E0%A4%AC%E0%A4%A8%E0%A5%8D%E0%A4%A6-%E0%A4%AF%E0%A4%BE%E0%A4%B8%E0%A5%87%E0%A4%82-%E0%A4%A8%E0%A5%87%E0%A4%9F%E0%A4%AB%E0%A5%8D%E0%A4%B2%E0%A4%BF%E0%A4%95%E0%A5%8D%E0%A4%B8,"February 1, 2023, Tuesday 12:53:16",नेवा: अनलाइन न्युज – ललेन्द्र शाक्य 
पाकिस्तानया पूर्व राष्ट्रपति मुसर्रफ मन्त,"पाकिस्तानया पूर्व राष्ट्रपति परवेज मुसर्रफ मन्त । मुसर्रफ वासः यायेगु झ्वलय् दुबईस मदुगु खः ।  ७९ दँया मुसर्रफ म्होसित जक जुइगु एमलोइडोासिस् ल्वचं पीडित जुयाच्वंम्ह खः । व मुसर्रफ स्ववाः न्ह्यःनिसें अस्पतालय् भर्ना जुयाः वासः याकाच्वंम्ह खः । पूर्व सेना प्रमुख तकं जुइधुंकूम्ह मुसर्रफ मदुगुलिं सेनाया मिडिया विङ्सं समवेदना प्वंकाः धाःगु दु, ‘अल्लाहं मदुम्हेसिया आत्मायात शान्ति व शोक सन्तप्त छेँजःपिन्त शक्ति बिइमा ।’ १८ दँया उमेरय् सन् १९६१ स सैनिक एकेदेमिइ भर्ना जूम्ह मुसर्रफ सेनाया प्रमुख जूगु खः । सन् १९९९ स सैनिक कू पाखें वं सत्ता ल्हातय् लाकूगु खः । मुसर्रफं सैनिक कू यायेन्ह्यः नवाज सरिफ प्रधानमन्त्री खः व मुसर्रफयात सरिफं हे सेना प्रमुख नियुक्त याःगु खः । सैनिक कू पाखें पाकिस्तानया कार्यकारी अधिकार ल्हातय् काःम्ह मुसर्रफ सन् २००१ निसें २००८ तक पाकिस्तानया राष्ट्रपति जूगु खः । सन् २००८ या चुनावय् मुसर्रफं दलं चुनाव बुइधुंकाः व दुबई व लण्डनय् निर्वानसय् वंगु खः व सन् २०१३ स पाकिस्तान लिहाँ वःगु खः । स्वदेश लिहाँ वयेधुंकाः वयात थीथी मुद्दा तःगु खः । गुगुमध्येया छगू मुद्दा सन् २००७ स संकटकाल घोषणा यानाः संविधान निलम्बन याःगुलि लाःगु राजद्रोहया नं खः । गुकी मुसर्रफयात सन् २०१९ स मृत्युदण्डया सजाय न्यंकूगु खः । थःत मृत्युदण्डया सजाय न्यंकूगु इलय् मुसर्रफ दुबईस हे वासः याकाच्वंगु खः ।",https://www.newaonlinenews.com//%E0%A4%AA%E0%A4%BE%E0%A4%95%E0%A4%BF%E0%A4%B8%E0%A5%8D%E0%A4%A4%E0%A4%BE%E0%A4%A8%E0%A4%AF%E0%A4%BE-%E0%A4%AA%E0%A5%82%E0%A4%B0%E0%A5%8D%E0%A4%B5-%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A4%AA%E0%A4%A4%E0%A4%BF-%E0%A4%AE%E0%A5%81%E0%A4%B8%E0%A4%B0%E0%A5%8D%E0%A4%B0%E0%A4%AB-%E0%A4%AE%E0%A4%A8%E0%A5%8D%E0%A4%A4,"February 5, 2023 13:27:36",नेवा: अनलाइन न्युज – ललेन्द्र शाक्य 
भारतं छाय् क्वपाल नेपाःयात बिइगु अनुदान ?,भारतं नेपाःयात बिइगु अनुदान क्वपाःगु दु । भारत सरकारया अर्थमन्त्री निर्मला सीतारमणं थौं बुधवाः आर्थिक दँ २०२३–२४ या बजेट सार्वजनिक यासें नेपाःयात बिइगु अनुदान क्वपाःगु खः ।,https://www.newaonlinenews.com//%E0%A4%AD%E0%A4%BE%E0%A4%B0%E0%A4%A4%E0%A4%82-%E0%A4%9B%E0%A4%BE%E0%A4%AF%E0%A5%8D-%E0%A4%95%E0%A5%8D%E0%A4%B5%E0%A4%AA%E0%A4%BE%E0%A4%B2-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AF%E0%A4%BE%E0%A4%A4-%E0%A4%AC%E0%A4%BF%E0%A4%87%E0%A4%97%E0%A5%81-%E0%A4%85%E0%A4%A8%E0%A5%81%E0%A4%A6%E0%A4%BE%E0%A4%A8,"February 1, 2023, Wednesday 15:44:52",नेवा: अनलाइन न्युज – ललेन्द्र शाक्य 
रुसं २४ फेब्रुअरीइ युक्रेनय् तःधंगु आक्रमण याइगु संकेत !,युक्रेनया रक्षामन्त्री ओलकेसी रेजनीकोवया कथं रुसं युक्रेनय् हमलाया तयारी याःगु दु । रक्षामन्त्री रेजनीकोवया कथं रुसं २४ फेब्रुअरी वा उकिया हे जःखः हमला यायेगु तयारी याःगु दु । रुसं युक्रेनय् हमला याःगु २४ फेब्रुअरी दच्छि पूवनेत्यंगु दु । युद्धया न्हापांगु दँय् रुसं युक्रेनय् तःधंगु हमला यायेफूगु रक्षामन्त्री रेजनीकोवं शंका याःगु दु । ,https://www.newaonlinenews.com//%E0%A4%B0%E0%A5%81%E0%A4%B8%E0%A4%82-%E0%A5%A8%E0%A5%AA-%E0%A4%AB%E0%A5%87%E0%A4%AC%E0%A5%8D%E0%A4%B0%E0%A5%81%E0%A4%85%E0%A4%B0%E0%A5%80%E0%A4%87-%E0%A4%AF%E0%A5%81%E0%A4%95%E0%A5%8D%E0%A4%B0%E0%A5%87%E0%A4%A8%E0%A4%AF%E0%A5%8D-%E0%A4%A4%E0%A4%83%E0%A4%A7%E0%A4%82%E0%A4%97%E0%A5%81-%E0%A4%86%E0%A4%95%E0%A5%8D%E0%A4%B0%E0%A4%AE%E0%A4%A3-%E0%A4%AF%E0%A4%BE%E0%A4%87%E0%A4%97%E0%A5%81-%E0%A4%B8%E0%A4%82%E0%A4%95%E0%A5%87%E0%A4%A4,"February 3, 2023",नेवा: अनलाइन न्युज 
टर्कीइ ७.८ रेक्टरस्केलया भुखाय् : संकटकाल घोषणा,"टर्कीइ थौं सोमवाः सुथय् निक्वःतक तःभुखाय् ब्वःगु दु । स्थानीय ई कथं थौं सोमवाः सुथय् ४ः१७ ता इलय् सिरियाया सीमा लिक्क टर्कीया दक्षिणी लागाय् केन्द्रविन्दु जुयाः तःभुखाय् ब्वःगु खः । अमेरिकी भूगर्भ सर्वेक्षण युएसजीएसया कथं न्हापांगु भुखाय् सिरियाली सीमा लिक्क गाजियनटेपया कहानमरास लिक्क महसुस याःगु खः । युएसजीएसया कथं उगु भुखाय् तीव्रता रेक्टरस्केलय् ७.८ मापन याःगु खः । टर्की सरकारं देसय् संकटकालया घोषणा याःगु दु । बीबीसीया टर्कीया सरकारी अधिकारीपिन्त उदृत यासें भुखाचं भौतिक संरचना दुनावयाः टर्की व सिरियाय् आःतक ९० म्ह मनूत सीधुंकूगु जानकारी ब्यूगु दु । सीपिनिगु थ्व ल्याः तीव्रगतिइ अप्वयाः वयाच्वंगु अधिकारीपिन्सं धाःगु दु । न्हापांगु भुखाय् ब्वःगु छुं मिनेटलिपा मेगु तःभुखाय् ब्वःगु महसुस याःगु खः । टर्की केन्द्रविन्दु जूगु भुखाय् लेबनान, सिरिया, साइप्रस, इजरायल व प्यालेस्टाइनय् नं महसुस याःगु खः । भुखाचं लिच्वः लाःगु लागाया भवनय् तःधंगु क्षति जूगु अन्तर्राष्ट्रिय समाचार संस्थातसें जानकारी ब्यूगु दु ।",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80%E0%A4%87-%E0%A5%AD%E0%A5%AE-%E0%A4%B0%E0%A5%87%E0%A4%95%E0%A5%8D%E0%A4%9F%E0%A4%B0%E0%A4%B8%E0%A5%8D%E0%A4%95%E0%A5%87%E0%A4%B2%E0%A4%AF%E0%A4%BE-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%B8%E0%A4%82%E0%A4%95%E0%A4%9F%E0%A4%95%E0%A4%BE%E0%A4%B2-%E0%A4%98%E0%A5%8B%E0%A4%B7%E0%A4%A3%E0%A4%BE,2022-02-06 11:33:54,नेवा: अनलाइन न्युज – ललेन्द्र शाक्य 
अमेरिका चीनलिसे द्वन्द्व चाहेमजू : जोन किर्बी,"अमेरिकी राष्ट्रिय सुरक्षा परिषद् (एनएससी) या रणनीतिक संचार संयोजक जोन किर्बीं चीनलिसेया सुरक्षा चुनौती स्वीकार यासें वासिंगटनं बेइजिङलिसे द्वन्द्व चाहेमजूगु धाःगु दु ।  किर्बीं अमेरिकी प्रसारक भ्वाइस अफ अमेरिका (भीओए) यात ब्यूगु अन्तर्वार्ताय् धाःगु दु, ‘चीनं नं विश्वया सुरक्षा लकसय् हिउपाः हयाः वयाच्वंगु दु । थौंकन्हय् जिमिसं चीनयात रणनीतिक प्रतिस्पर्धीया रुपं स्वयाच्वंगु दु धैगु चर्चा न्यनेदु तर जिपिं चीनलिसे द्वन्द्व जुइमा धैगु चाहेमजुया ।’ वासिंगटन व बेइजिङदथुया प्रतिस्पर्धायात व्यवस्थित यायेत अमेरिकी विदेश मन्त्रालयं न्हूगु अफिस अफ चाइना कोअर्डिनेशन पलिस्था लिपा ह्वाइट हाउसया अधिकारीं चीनबारे थुज्वःगु टिप्पणी याःगु खः । कीर्बीं धाःगु दु, ‘अयसां अमेरिकां सन् २०२२ य् सुचंया लकसय् चीनं खडा याःगु सुरक्षा चुनौतीया नितिं तयार जुइगु ताइवानय् आःया गतिविधिया हुनिं ताइवानया सम्बन्धय् न्हूगु सामान्यपन हासिल यायेगु इमिगु कुतः नं दुथ्याःगु दु ।’ शुक्रवाः अमेरिकी विदेशमन्त्री एन्टोनी ज ब्लिन्केनं अनौपचारिक रुपं चाइना हाउया नामं म्हसीका बिइगु न्हूगु अफिस अफ चाइना कोअर्डिनेशनया उलेज्याया अध्यक्षता याःगु खः । जोन किर्बीं धाःगु दु, ‘चाइना हाउसं अमेरिकी सरकारं जनवादी गणतन्त्र चीनलिसे जिमिगु प्रतिस्पर्धायात जिम्मेवारीपूर्वक व्यवस्थापन यायेत व खुला, समावेशी अन्तर्राष्ट्रिय प्रणालीया नितिं जिमिगु दृष्टिकोणयात न्ह्यःने यंकेत सक्षम जू धैगु सुनिश्चित याइ ।’ सार्वजनिक जूगु विज्ञप्तिइ धयातःगु दु, ‘चाइना हाउसं सुरक्षा, आर्थिक, प्राविधिक, कूटनीतिक व रणनीतिक मुद्दाय् ज्या यायेत विदेश विभागया चिनियाँ विशेषज्ञपिनिगु छगू पुचःयात छक्वलं भेला याइ ।’ सुधार जूगु समन्वयं विदेश मन्त्रालयया नीतियात अझ सुसंगत यायेगु व अमेरिकायात सहयोगी व साझेदारपिंलिसे अझ दुग्यंक दुथ्याकेत अझ बांलाःगु स्थितिइ थ्यंकेगु विज्ञप्तिइ धयातःगु दु । अमेरिकी विदेश मन्त्रालयया प्रमुख उपप्रवक्ता बेदान्त पटेलं बिहिवाः ग्वसाः ग्वःगु पत्रकार सम्मेलनय् बाइडन प्रशासनं जनवादी गणतन्त्र चीनलिसे रणनीतिक प्रतिस्पर्धाया अवस्था व दायरायात अमेरिकां मान्यता ब्यूगुलिं चाइना हाउस न्ह्याकूगु जानकारी ब्यूगु दु । वं धाःगु दु, ‘चाइना हाउस विदेशमन्त्र ब्लिन्केनया आधुनिकीकरणया एजेन्डाया मू हिस्सा खः व थुकिं जिमिगु कूटनीतिज्ञपिन्त २१ औं शताब्दीया चुनौतीया सामना यायेत ग्वाहालि याइ ।’ मे महिनाया सुरुइ ब्लिन्केनं चाइना हाउसया निर्माण यायेगु घोषणा याःगु खः व थुकियात छगू विभाग-व्यापी, एकीकृत टोलीया संज्ञा ब्यूगु खः । थुकिं मुद्दात व क्षेत्रय् अमेरिकी नीतिया समन्वय व कार्यान्वयन याइ ।",https://www.newaonlinenews.com//%E0%A4%85%E0%A4%AE%E0%A5%87%E0%A4%B0%E0%A4%BF%E0%A4%95%E0%A4%BE-%E0%A4%9A%E0%A5%80%E0%A4%A8%E0%A4%B2%E0%A4%BF%E0%A4%B8%E0%A5%87-%E0%A4%A6%E0%A5%8D%E0%A4%B5%E0%A4%A8%E0%A5%8D%E0%A4%A6%E0%A5%8D%E0%A4%B5-%E0%A4%9A%E0%A4%BE%E0%A4%B9%E0%A5%87%E0%A4%AE%E0%A4%9C%E0%A5%82-%E0%A4%9C%E0%A5%8B%E0%A4%A8-%E0%A4%95%E0%A4%BF%E0%A4%B0%E0%A5%8D%E0%A4%AC%E0%A5%80,"2022 January 17, Sunday 15:21:41",नेवा: अनलाइन न्युज – ललेन्द्र शाक्य 
आः हाकनं चीनय् न्हूगु कोरोना : डब्ल्यूएचओपाखें चिन्ता प्वंकल,"चीनय् आः हाकनं कोरोना संक्रमणया न्हूगु लहर ब्वलनेधुंकाः हलिंन्यंकंपाखें चिन्ता प्वंकाः हःगु दु । विश्व स्वास्थ्य संगठन (डब्ल्यूएचओ)पाखें चीनया कोरोना लहरप्रति चिन्ता प्वंकूगु दु । डब्ल्यूएचओया इमरजेन्सी चिफ डाक्टर माइकल रायनं चिनियाँ अधिकारीपिन्सं ल्वगिपिनिगु ल्याः म्हो जूसां नं अस्पतालया आईसीयू बेड जायाच्वंगुयात कयाः चिन्ताया विषय जूगु धाःगु दु । जेनेभाया छगू ज्याझ्वलय् डा. रायनं धाःगु दु, ‘अतिकं संक्रामक कोरोना भाइरसयात सार्वजनिक स्वास्थ्य व सामाजिक नियमतपाखें जक हे पनेत अतिकं थाकु । खोप अभियान थुगु संक्रमणपाखें बचेजुइगु उपाय जुइफु ।’ चिनियाँ अधिकारीपिन्सं कोरोनाया लिपांगु लहरया हुनिं मंगलवाः न्याम्ह व सोमवाः निम्ह मनू सीगु जानकारी ब्यूगु दु । तर, आःया संक्रमणया प्रभावयात स्वयेबलय् थुलि म्हो ल्याखय् शंका यायेफइगु बीबीसीं जानकारी ब्यूगु दु । बीबीसीया कथं चीनय् कोरोना महामारी अप्वयेधुंकाः राजधानी बेइजिङलिसेंया सहरया अस्पतालय् भर्ना जुइपिं ल्वगिपिनिगु याः अप्वयाः वयाच्वंगु दु । डब्ल्यूएचओया डा. रायनं धाःगु दु, ‘चीनय् आईसीयूस अतिकं म्हो ल्याः धाःगु दु, तर आईसीयू जाजां वनाच्वंगु दु ।’",https://www.newaonlinenews.com//%E0%A4%86%E0%A4%83-%E0%A4%B9%E0%A4%BE%E0%A4%95%E0%A4%A8%E0%A4%82-%E0%A4%9A%E0%A5%80%E0%A4%A8%E0%A4%AF%E0%A5%8D-%E0%A4%A8%E0%A5%8D%E0%A4%B9%E0%A5%82%E0%A4%97%E0%A5%81-%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE-%E0%A4%A1%E0%A4%AC%E0%A5%8D%E0%A4%B2%E0%A5%8D%E0%A4%AF%E0%A5%82%E0%A4%8F%E0%A4%9A%E0%A4%93%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%9A%E0%A4%BF%E0%A4%A8%E0%A5%8D%E0%A4%A4%E0%A4%BE-%E0%A4%AA%E0%A5%8D%E0%A4%B5%E0%A4%82%E0%A4%95%E0%A4%B2,"January 21, 2023, Friday 11:44:12",नेवा: अनलाइन न्युज – ललेन्द्र शाक्य 
टर्कीं मिसापिन्त विश्वविद्यालयस तःगु प्रतिबन्ध फुकुवा यायेत तालिवानयाके इनाप,"टर्कीं बिहिवाः अफगानिस्तानया सत्ताधारी तालिवान नेतायात विश्वविद्याल शिक्षाय् मिसापिन्त प्रतिबन्ध तयेगु थःपिनिगु निर्णय लितकायेत इनाप याःगु दु । वंगु दँ निगू दशक ताःहाकःगु युद्धलिपा सत्ताय् लिहाँ वयेधुंकाः नरम शासनया वाचा याःगु तालिवानं तःगु प्रतिबन्धया हलिंन्यंकं निन्दा जूगु दु । टर्कीया विदेशमन्त्री मेभलुत कावुसोग्लुं टेलिभिजनय् प्रसारण जूगु पत्रकार सम्मेलनय् धाःगु दु, ‘थ्व प्रतिबन्ध न त इस्लामिक खः, न त मानवीय हे ।’ कावुसोग्लुं धाःगु दु, ‘जिमिसं थुकियात सही कथं कायेमखु । तालिवानं थ्व निर्णय फातापुइकेगु ईश्वरप्रतिया सम्मान जुइ ।’ वं तालिवान शासकप्रति आक्रोस प्वंकाः धाःगु दु, ‘मिसाया शिक्षां मानवतायात छु हानी याइ ?’ देय् न्यंकंया द्वलंद्वः छात्रा व मिसापिन्सं थःगु शिक्षायात निरन्तरता बिइचाहेजूगु विश्वविद्यालयया प्रवेश परीक्षाय् सामेल जूगु स्वलाया ई मपुवं हे तालिवानं उच्च शिक्षाय् प्रतिबन्ध तःगु खः । विश्वविद्यालयत आः चिकुलाया विदाय् दु व मार्चय् चालीगु जूगु दु । देय् न्यंकंया आपालं मिसापिन्त माध्यमिक विद्यालय शिक्षाय् प्रतिबन्ध तःगु दु व विश्वविद्यालयया भर्नाय् कडा प्रतिबन्ध तःगु दु ।",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80%E0%A4%82-%E0%A4%AE%E0%A4%BF%E0%A4%B8%E0%A4%BE%E0%A4%AA%E0%A4%BF%E0%A4%A8%E0%A5%8D%E0%A4%A4-%E0%A4%B5%E0%A4%BF%E0%A4%B6%E0%A5%8D%E0%A4%B5%E0%A4%B5%E0%A4%BF%E0%A4%A6%E0%A5%8D%E0%A4%AF%E0%A4%BE%E0%A4%B2%E0%A4%AF%E0%A4%B8-%E0%A4%A4%E0%A4%83%E0%A4%97%E0%A5%81-%E0%A4%AA%E0%A5%8D%E0%A4%B0%E0%A4%A4%E0%A4%BF%E0%A4%AC%E0%A4%A8%E0%A5%8D%E0%A4%A7-%E0%A4%AB%E0%A5%81%E0%A4%95%E0%A5%81%E0%A4%B5%E0%A4%BE-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%A4%E0%A4%BE%E0%A4%B2%E0%A4%BF%E0%A4%B5%E0%A4%BE%E0%A4%A8%E0%A4%AF%E0%A4%BE%E0%A4%95%E0%A5%87-%E0%A4%87%E0%A4%A8%E0%A4%BE%E0%A4%AA,"January 22, 2023, Friday 11:03:00",नेवा: अनलाइन न्युज – ललेन्द्र शाक्य 
हलिंन्यंकंया ईसाई धर्मावलम्बीपिनिगु थौं आइतवाः क्रिसमस,येशु क्रिष्टया जन्मोत्सव क्रिसमस थौं आइतवाः हलिंन्यंकंया ईसाई धर्मावलम्बीपिन्सं न्यायेकाच्वंगु दु ।  गेग्रोरियन पात्रो कथं थ्व दिवस दँय् दसं डिसेम्बर २५ तारिखया दिं हलिंन्यंकं न्यायेकेगु यानाः वयाच्वंगु दु । थुगु क्रिसमसया लसताय् नेपाली ईसाईपिन्सं नं थौं क्रिसमस दिवस न्यायेकाच्वंगु दु । थौंसिबें २०१९ दँ न्ह्यः इजरायलया वेथलेहमय् अबु स्वर्गदूत व मां मरियमया गर्भपाखें येशुया जन्म जूगु खः ।,https://www.newaonlinenews.com//%E0%A4%B9%E0%A4%B2%E0%A4%BF%E0%A4%82%E0%A4%A8%E0%A5%8D%E0%A4%AF%E0%A4%82%E0%A4%95%E0%A4%82%E0%A4%AF%E0%A4%BE-%E0%A4%88%E0%A4%B8%E0%A4%BE%E0%A4%88-%E0%A4%A7%E0%A4%B0%E0%A5%8D%E0%A4%AE%E0%A4%BE%E0%A4%B5%E0%A4%B2%E0%A4%AE%E0%A5%8D%E0%A4%AC%E0%A5%80%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%A5%E0%A5%8C%E0%A4%82-%E0%A4%86%E0%A4%87%E0%A4%A4%E0%A4%B5%E0%A4%BE%E0%A4%83-%E0%A4%95%E0%A5%8D%E0%A4%B0%E0%A4%BF%E0%A4%B8%E0%A4%AE%E0%A4%B8,"January 25, 2023 10:30:31",नेवा: अनलाइन न्युज – ललेन्द्र शाक्य 
"अमेरिकाय् ख्वाउँयां ५६ म्ह मनूत सित, तापक्रम माइनस ४५ डिग्री सेल्सियस","उत्तरी अमेरिकाय् आपालं चिकुयाः ५६ म्ह मनूत सीगु दु । ख्वाउँगु फय्लिसें च्वापुवा गायाः जनजीवन बांमलाक्क प्रभावित जूगु दु । ख्वाउँगु हुनिं न्यूयोर्कय् जक २८ म्ह मनूत सीगु बीबीसीं जानकारी ब्यूगु दु । न्यूयोर्कया बफेलो सहर दकले अप्वः प्रभावित जूगु दु । अनया गभर्नरं आः युद्धया थें स्थिति जूगु धाःगु दु । गभर्नर क्याथे हुचेलं धाःगु दु, ‘बफेलो सहरया नितिं थ्व इतिहासया हे विनाशकारी खः । प्रकृतिं थःके दूगु फुक्क खँपाखें जिमित प्रहार यानाच्वंगु दु ।’ सरकारी अधिकारीपिन्सं अत्यावश्यक मजुइकं छेँ पिने पिहाँ मवयेत सुझाब ब्यूगु दु । अय्सां एरी काउन्टीइ १२ म्ह मनूत छेँय् दुने व गाडी दुने सिनाच्वंगु अवस्थाय् लुइकूगु दु । बीबीसीया कथं ओन्टारियो, मोन्टाना, क्युबेक, भर्मन्ट, ओहायो, मिजुरी, विस्कन्सिन, क्यान्सस, कोलोराडो लिसेंया क्षेत्रय् बांमलाक्क लिच्वः लाकूगु दु । मोन्टानाय् न्यूनतम तापक्रम माइनस ४५ डिग्री सेल्सियस मापन जूगु दु । बीबीसीया कथं च्वापुवा क्यानडानिसें मेक्सिकोया सिमानातक ब्वलंगु दु । क्यानडाया कोलम्बिया प्रान्तय् बरफ जमेजूगु सतकय् बस चुलुयाः वनाः प्यम्ह मनूत सीगु दु । च्वापुं सतकत अवरुद्ध याःगु दुसा सलंसः उडानत रद्द याःगु दु । क्रिसमस पर्वया इलय् जूगु च्वापुवा व चिकुयाः मनूतय्गु न्हिथंया जीवन प्रभावित जूगु दु । थःथितिलिसे च्वनाः क्रिसमस पर्व न्यायेकेगु योजना नं हवाई व स्थल यातायातया साधन ठप्प जूबलय् लिच्वः लाःगु दु । छुं छुं थासय् विद्युत आपूर्ति नं बन्द जूगु दु । अय्सां आपालं थासय् विद्युत आपूर्ति सुचारु जुइधुंकूगु बुखँ सार्वजनिक जूगु दु । बुखँ एजेन्सी एपीया कथं सुरुया अवस्थाय् १७ लख मनूत विजुली विना च्वनेत बाध्य जूसां नं आः व ल्याः म्हो जुयाः २ लखय् क्वाहाँ वःगु दु ।",https://www.newaonlinenews.com//%E0%A4%85%E0%A4%AE%E0%A5%87%E0%A4%B0%E0%A4%BF%E0%A4%95%E0%A4%BE%E0%A4%AF%E0%A5%8D-%E0%A4%96%E0%A5%8D%E0%A4%B5%E0%A4%BE%E0%A4%89%E0%A4%81%E0%A4%AF%E0%A4%BE%E0%A4%82-%E0%A5%AB%E0%A5%AC-%E0%A4%AE%E0%A5%8D%E0%A4%B9-%E0%A4%AE%E0%A4%A8%E0%A5%82%E0%A4%A4-%E0%A4%B8%E0%A4%BF%E0%A4%A4-%E0%A4%A4%E0%A4%BE%E0%A4%AA%E0%A4%95%E0%A5%8D%E0%A4%B0%E0%A4%AE-%E0%A4%AE%E0%A4%BE%E0%A4%87%E0%A4%A8%E0%A4%B8-%E0%A5%AA%E0%A5%AB-%E0%A4%A1%E0%A4%BF%E0%A4%97%E0%A5%8D%E0%A4%B0%E0%A5%80-%E0%A4%B8%E0%A5%87%E0%A4%B2%E0%A5%8D%E0%A4%B8%E0%A4%BF%E0%A4%AF%E0%A4%B8,"January 27, 2023, Tuesday 14:39:53",नेवा: अनलाइन न्युज – ललेन्द्र शाक्य 
ब्राजिलया महान फुटबल खेलाडी पेले मन्त,ब्राजिलया महान फुटबल खेलाडी पेले मन्त । मिर्गौला व प्रोस्टेटया समस्यां पीडित पेलेया८२ दँय् मदुगु खः । २१ दँ ताः हाकंगु फुटबल करियरय् पेले १३६३ कासाया प्रतिस्पर्धा याःगु दुसा १ हजार २८१ गोल यानाः विश्व रेकर्ड कायम याःगु दु । पेले छम्ह जक उज्वम्ह फुटबल खेलाडी खः गुम्हस्यां स्वक्वः विश्वकप जितेका जुम्ह खः ।,https://www.newaonlinenews.com//%E0%A4%AC%E0%A5%8D%E0%A4%B0%E0%A4%BE%E0%A4%9C%E0%A4%BF%E0%A4%B2%E0%A4%AF%E0%A4%BE-%E0%A4%AE%E0%A4%B9%E0%A4%BE%E0%A4%A8-%E0%A4%AB%E0%A5%81%E0%A4%9F%E0%A4%AC%E0%A4%B2-%E0%A4%96%E0%A5%87%E0%A4%B2%E0%A4%BE%E0%A4%A1%E0%A5%80-%E0%A4%AA%E0%A5%87%E0%A4%B2%E0%A5%87-%E0%A4%AE%E0%A4%A8%E0%A5%8D%E0%A4%A4-0,"January 29, 2023",नेवा: अनलाइन न्युज 
"जापानय् मदिक्क झिन्हु न्ह्यःनिसें च्वापुवा, १७ म्ह सित",जापानय् आपालं गाःगु च्वापुवाया हुनिं १७ म्ह मनूत सीगु दु । मदिक्क झिन्हु न्ह्यःनिसेंया च्वापुवा गायाच्वंगु हुनिं दर्जनौं मनूत घाःपाः जूगु दुसा द्वलंद्वः छेँय् विद्युत आपूर्ति बन्द जूगु दु । जापानया पश्चिमी तटया लिसें उत्तरी क्षेत्र होक्काइडोय् आपालं च्वापुवा गायाच्वंगु दु । अनया जनजीवन अस्तव्यस्त जूगु जापानया विपद् व्यवस्थापन अधिकारीपिन्सं जानकारी ब्यूगु दु । जापानया स्थानीय संचारमाध्यमया कथं उत्तरपूर्वी यामागाता क्षेत्रया ओगुनी सहरलिसें छुं छुं क्षेत्रय् नीप्यघौया दुने थ्यंमथ्यं छगू मिटरतक च्वापुवा गाःगु दु ।,https://www.newaonlinenews.com//%E0%A4%9C%E0%A4%BE%E0%A4%AA%E0%A4%BE%E0%A4%A8%E0%A4%AF%E0%A5%8D-%E0%A4%AE%E0%A4%A6%E0%A4%BF%E0%A4%95%E0%A5%8D%E0%A4%95-%E0%A4%9D%E0%A4%BF%E0%A4%A8%E0%A5%8D%E0%A4%B9%E0%A5%81-%E0%A4%A8%E0%A5%8D%E0%A4%B9%E0%A5%8D%E0%A4%AF%E0%A4%83%E0%A4%A8%E0%A4%BF%E0%A4%B8%E0%A5%87%E0%A4%82-%E0%A4%9A%E0%A5%8D%E0%A4%B5%E0%A4%BE%E0%A4%AA%E0%A5%81%E0%A4%B5%E0%A4%BE-%E0%A5%A7%E0%A5%AD-%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4,"January 26, 2023",नेवा: अनलाइन न्युज – ललेन्द्र शाक्य 
भारतीय प्रधानमन्त्री नरेन्द्र मोदीया मां मन्त,भारतीय प्रधानमन्त्री नरेन्द्र मोदीया मां मन्त । मोदीया मां हिराबेन सच्छि दँया उमेरय् थौं शुक्रवाः सुथय् ३ः३० ता इलय् मदुगु खः । स्वास्थ्यय् समस्या वयेधुंकाः मोदीया मां हिराबेनयात अहमदावादय् च्वंगु यूएन मेहता अस्पतालय् भर्ना याःगु खः । प्रधानमन्त्री मोदीं थौं शुक्रवाः सुथय् सामाजिक संजालपाखें थः मां मदुगु पुष्टि याःगु खः ।,https://www.newaonlinenews.com//%E0%A4%AD%E0%A4%BE%E0%A4%B0%E0%A4%A4%E0%A5%80%E0%A4%AF-%E0%A4%AA%E0%A5%8D%E0%A4%B0%E0%A4%A7%E0%A4%BE%E0%A4%A8%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A5%80-%E0%A4%A8%E0%A4%B0%E0%A5%87%E0%A4%A8%E0%A5%8D%E0%A4%A6%E0%A5%8D%E0%A4%B0-%E0%A4%AE%E0%A5%8B%E0%A4%A6%E0%A5%80%E0%A4%AF%E0%A4%BE-%E0%A4%AE%E0%A4%BE%E0%A4%82-%E0%A4%AE%E0%A4%A8%E0%A5%8D%E0%A4%A4,"January 29, 2023, Friday 11:35:04",नेवा: अनलाइन न्युज 
फिलिपिन्सय् कोभिडपाखें नीखुम्ह सित,फिलिपिन्सय् कोभिड १९ पाखें शनिवाः जक २६ म्ह मनूत सीगु अनया स्वास्थ्य अधिकारीपिन्सं जानकारी ब्यूगु दु ।  दक्षिणपूर्व एसियालाी देय् फिलिपिन्सय् कोभिडपाखें छन्हुया दुने जक २६ म्ह मनूत सीगु अनया स्वास्थ्य विभागं जानकारी ब्यूगु खः । उगु विभागया कथं शनिवाः अन कोभिडपाखें ५९१ म्ह संक्रमित जूगु नं धाःगु दु । थ्व लिसें यानाः अन कोभिड महामारी सुरु जुइधुंकाः आःतकया दुने ४० लखसिबें अप्वः नागरिक संक्रमित जूगु धाःगु दु । फिलिपिन्सय् आः सक्रिय संक्रमित झिंस्वद्वः जक जूसां नं लिपांगु इलय् कोभिडपाखें जूपिं संक्रमितया लयाः अप्वयाः वःगु खनेदूगु अधिकारीपिन्सं जानकारी ब्यूगु दु ।,https://www.newaonlinenews.com//%E0%A4%AB%E0%A4%BF%E0%A4%B2%E0%A4%BF%E0%A4%AA%E0%A4%BF%E0%A4%A8%E0%A5%8D%E0%A4%B8%E0%A4%AF%E0%A5%8D-%E0%A4%95%E0%A5%8B%E0%A4%AD%E0%A4%BF%E0%A4%A1%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%A8%E0%A5%80%E0%A4%96%E0%A5%81%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4,"January 2, 2023, Monday 10:27:14",नेवा: अनलाइन न्युज – ललेन्द्र शाक्य 
चीनं कोभिड नियन्त्रणया नितिं खोप व व्यक्तिगत स्वास्थ्य सुरक्षाय् बः बिइगु,चीनं लिपांगु इलय् अन विस्तारित जूगु कोभिड १९ या संक्रमणया नियन्त्रणया नितिं कोरोना विरुद्धया खोपया बुस्टर मात्रा कायेमाःगुलि बः ब्यूगु दु । चीनं आः नकतिनि जक सार्वजनिक याःगु कोरोना नियन्त्रण सम्बन्धी प्रोटोकलय् उगु खँय् बः ब्यूगु चिनियाँ राजधानी बेइजिङपाखें वःगु बुखँय् जानकारी ब्यूगु दु । उगु बुखँ कथं चीन सरकारं आः अन विस्तारित जूगु उगु संक्रमणया नियन्त्रण यायेत बुस्टरया हे निगूगु मात्रा कायेमाःगु व फुक्क व्यक्तिं व्यक्तिगत सुरक्षा छ्यलेमाःगु जानकारी ब्यूगु खः । उगु प्रोटोकल कथं अनया कोभिड नियन्त्रण सम्बन्धी निकायं अप्वः उमेरया नागरिकपिन्त थुगु ज्याया नितिं अप्वः मात्राय् बः ब्यूगु दु । उगु उमेरया नागरिकपिन्त खोपया बुस्टर मात्रा बिइमाःगु व न्हापांगु बुस्टर मात्रा कायेधुंकूपिन्त नं निगूगु मात्रा बिइमाःगु उगु विभागं जानकारी ब्यूगु दु । थुकिया लिसें फुक्क व्यक्तिं थःगु सुरक्षापाखे थःहे सतर्क व सजग जुइमाःगुलि नं बः ब्यूगु उगु बुखँय् जानकारी ब्यूगु दु । उगु प्रोटोकल कथं अनया स्वास्थ्य अधिकारीपिन्सं आः कोरोना विरुद्धया खोप मकाःपिं मनूत मालाः उगु खोप बिइगु व यदि न्हापांगु मात्राया बुस्टर खोप काःपिं ब्यक्ति दुसा इमित उगु खोप काःगु खुला लिपा मेगु मात्रा बिइगु जानकारी ब्यूगु दु । अथेहे व्यक्तिगत रुपं उगु महामारीया नियन्त्रणया नितिं व्यक्तिं नं पहल यायेमाःगु व उकिया नितिं इमिसं अनिवार्य मात्राय् मास्क तयेमाःगु व ल्हाः सिलेगु या सुचुपिचु यायेमाःगुलि नं बः ब्यूगु दु ।,https://www.newaonlinenews.com//%E0%A4%9A%E0%A5%80%E0%A4%A8%E0%A4%82-%E0%A4%95%E0%A5%8B%E0%A4%AD%E0%A4%BF%E0%A4%A1-%E0%A4%A8%E0%A4%BF%E0%A4%AF%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%A3%E0%A4%AF%E0%A4%BE-%E0%A4%A8%E0%A4%BF%E0%A4%A4%E0%A4%BF%E0%A4%82-%E0%A4%96%E0%A5%8B%E0%A4%AA-%E0%A4%B5-%E0%A4%B5%E0%A5%8D%E0%A4%AF%E0%A4%95%E0%A5%8D%E0%A4%A4%E0%A4%BF%E0%A4%97%E0%A4%A4-%E0%A4%B8%E0%A5%8D%E0%A4%B5%E0%A4%BE%E0%A4%B8%E0%A5%8D%E0%A4%A5%E0%A5%8D%E0%A4%AF-%E0%A4%B8%E0%A5%81%E0%A4%B0%E0%A4%95%E0%A5%8D%E0%A4%B7%E0%A4%BE%E0%A4%AF%E0%A5%8D-%E0%A4%AC%E0%A4%83-%E0%A4%AC%E0%A4%BF%E0%A4%87%E0%A4%97%E0%A5%81,"January 7, 2023 14:47:43",नेवा: अनलाइन न्युज – ललेन्द्र शाक्य 
कोरोनापाखें सीपिनिगु वास्तविक ल्याः सार्वजनिक यायेत चीनयात आग्रह,"विश्व स्वास्थ्य संगठन (डब्ल्यू.एच.ओ.) नं कोरोना संक्रमण हुनिं सीपिं व अस्पताल भर्ना जुयाः वासः याकाच्वंपिं नागरिकपिनिगु विश्वसनीय ल्याः सार्वजनिक यायेत इनाप याःगु दु । डब्ल्यू.एच.ओ.या प्रमुख टेड्रोस एडनोम गेब्रियससं मिडिया ब्रिफिङया झ्वलय् चीनयात कोरोना संक्रमणलिसे सम्बन्धित तथ्यांक गुलिफु उलि याकनं सार्वजनिक यायेत आग्रह याःगु खः । गेब्रियससं धाःगु दु, ‘अस्पतालय् भर्ना जूपिं व सीपिनिगु वास्तविक तथ्यांक याकनं व नियमित रुपं सार्वजनिक यायेत जिमिसं चीनयात धयागु दु । लिसें रियल टाइम भाइरल सिक्वेन्सिङया जानकारी नं अप्वःसिबें अप्वः जानकारी बिइत नं धयागु दु ।’ चीनय् लिपांगु ई कोरोनाया संक्रमण तीव्र रुपं ब्वलनाच्वंगु बुखँ सार्वजनिक जुजुं वयाच्वंगु दु । तर चीनं धयावयाच्वंगुसिबें अप्वः ल्याखय् संक्रमित व सीपिं दयेफूगु अनुमान याःगु दु । डब्ल्यू.एच.ओ.या प्रमुख गेब्रियससं कोरोनाया अवस्थाबारे चीनलिसे उच्चस्तरीय बैठक यानागु जानकारी बिसें चीनया अवस्थापाखें थःपिं चिन्तित जूगु धाःगु दु ।",https://www.newaonlinenews.com//%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%B8%E0%A5%80%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B5%E0%A4%BE%E0%A4%B8%E0%A5%8D%E0%A4%A4%E0%A4%B5%E0%A4%BF%E0%A4%95-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A4%B8%E0%A4%BE%E0%A4%B0%E0%A5%8D%E0%A4%B5%E0%A4%9C%E0%A4%A8%E0%A4%BF%E0%A4%95-%E0%A4%AF%E0%A4%BE%E0%A4%AF%E0%A5%87%E0%A4%A4-%E0%A4%9A%E0%A5%80%E0%A4%A8%E0%A4%AF%E0%A4%BE%E0%A4%A4-%E0%A4%86%E0%A4%97%E0%A5%8D%E0%A4%B0%E0%A4%B9,"January 4, 2023, Thursday 16:09:24",नेवा: अनलाइन न्युज – ललेन्द्र शाक्य 
हलिउड फिल्म निर्माताया छेँय् लुल नेपाःपाखें खुयायंकूगु बुद्धया मूर्ति,"नेपाःपाखें बागू शताब्दी न्ह्यः खुयायंकूगु पुरातात्विक बुद्ध मूर्ति हलिउड फिल्म निर्माता माइक फिलिप्सया अमेरिकाया लस एञ्जलसय् च्वंगु बेभर्ली हिल्सया छेँय् लुयावःगु दु । तंगु सम्पदाया खोजतलासय् सक्रिय ‘लस्ट आटर््स अफ नेपाल’पाखें खुगूगु शताब्दीया सिर्जना कथं कयातःगु दनाच्वंगु बुद्धया मूर्ति फिलिप्सया छेँय् लुयावःगु सार्वजनिक याःगु दु । उगु मूर्ति २०२५ सालपाखे यलया मच्छिन्द्र बहाःपाखें खुयायंके धुंकाः स्थानीयबासीपिन्सं प्रशासनय् जानकारी ब्यूगु तकं धाःगु दु । आर्ट्स अफ एसिया म्यागाजिनं नं तंगु धाःगु बुद्धया मूर्ति फिल्म निर्माता फिलिप्सया छेँय् लुयावःगु जानकारी ब्यूगु दु । तंगु मूििर्त फिलिप्सया छेँय् लुयावःगु किपाः न्हापांगुखुसि स्टीफन लिटिलपाखें पिदंगु ‘आर्ट अफ एसिया’ पत्रिकाय्, ‘इमेजेज अफ बुद्ध फ्रम माइकल फिलिप्स संग्रह’ शीर्षकया लेखय् सन् २०१३ या जनवरी–फेब्रुअरी संस्करणय् छापेयाःगु खनेदु । लिसें उगु किपाः अलरिच भोन स्क्रोडरपाखें पिथंगु किपाः संग्रह खुयायंकूगु नेपाली मूर्तिइ नं पिदंगु दु ।",https://www.newaonlinenews.com//%E0%A4%B9%E0%A4%B2%E0%A4%BF%E0%A4%89%E0%A4%A1-%E0%A4%AB%E0%A4%BF%E0%A4%B2%E0%A5%8D%E0%A4%AE-%E0%A4%A8%E0%A4%BF%E0%A4%B0%E0%A5%8D%E0%A4%AE%E0%A4%BE%E0%A4%A4%E0%A4%BE%E0%A4%AF%E0%A4%BE-%E0%A4%9B%E0%A5%87%E0%A4%81%E0%A4%AF%E0%A5%8D-%E0%A4%B2%E0%A5%81%E0%A4%B2-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AA%E0%A4%BE%E0%A4%96%E0%A5%87%E0%A4%82-%E0%A4%96%E0%A5%81%E0%A4%AF%E0%A4%BE%E0%A4%AF%E0%A4%82%E0%A4%95%E0%A5%82%E0%A4%97%E0%A5%81-%E0%A4%AC%E0%A5%81%E0%A4%A6%E0%A5%8D%E0%A4%A7%E0%A4%AF%E0%A4%BE-%E0%A4%AE%E0%A5%82%E0%A4%B0%E0%A5%8D%E0%A4%A4%E0%A4%BF,"January 7, 2023, Sunday, 15:43:31",नेवा: अनलाइन न्युज – ललेन्द्र शाक्य 
इन्डोनेसियाय् ७.७ रेक्टरस्केलया भुखाय्,इन्डोनेसियाय् ७.७ रेक्टरस्केलया भुखाय् ब्वःगु दु । युरोपियन मेडिटेरेनियम सिस्मोलोजिकल सेन्टरया कथं मंगलवाः सुथय् इन्डोनेसियाया टनिम्बर क्षेत्रय् ७.७ रेक्टरस्केलया भुखाय् ब्वःगु खः । उगु भुखाचं याःगु क्षतिया धलः वःगु मदुनि । पृथ्वीया  ९७ किलोमिटर जमिन क्वय् ब्वःगु उगु भुखायया धक्का २ हजार किलोमिटर तापाक्कतक महसुस जूगु खः । भूगर्भविदपिन्सं भुखायया थप धक्का वयेफूगु धासें सतर्क जुइत सूचित याःगु दु ।,https://www.newaonlinenews.com//%E0%A4%87%E0%A4%A8%E0%A5%8D%E0%A4%A1%E0%A5%8B%E0%A4%A8%E0%A5%87%E0%A4%B8%E0%A4%BF%E0%A4%AF%E0%A4%BE%E0%A4%AF%E0%A5%8D-%E0%A5%AD%E0%A5%AD-%E0%A4%B0%E0%A5%87%E0%A4%95%E0%A5%8D%E0%A4%9F%E0%A4%B0%E0%A4%B8%E0%A5%8D%E0%A4%95%E0%A5%87%E0%A4%B2%E0%A4%AF%E0%A4%BE-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D,"January 10, 2023",नेवा: अनलाइन न्युज – ललेन्द्र शाक्य 
अफगानिस्तानया विदेश मन्त्रालय लिक्क आत्मघाती बम मुल,"अफगानिस्तानया विदेश मन्त्रालय लिक्क आत्मघाती बम मूगु दु । बम मूगुलि यानाः २० म्ह मनूत सीगु तालिवान अधिकारीं धाःगु दु । तर प्रहरीं धाःसा न्याम्ह मनूत सीगु जानकारी ब्यूगु दु । आक्रमणय् ४० म्हसिबें अप्वः घाःपाः जूगु दु । टर्की, चीन लिसेंया आपालं देसया दूतावास दूगु उगु लागाय् बम मूगु खः । बम ज्वनावःम्ह मनू अफगानिस्तानया विदेश मन्त्रालय दुने दुहाँ वनेत्यंगु तर असफल जुइधुंकाः पिने हे बम मूगु तालिवान सरकारं जानकारी ब्यूगु दु । चिनियाँ अधिकारीपिन्सं अफगानिस्तानया अधिकारीपिंलिसे विदेश मन्त्रालय दुने सहलहया तयारी यानाच्वंगु इलय् बम मूगु खः । काबुल सरकारं थ्व आक्रमणयात कायरताया संज्ञा ब्यूगु दु व उकिया ब्वलासा (बदला) कायेगु ख्याच्वः ब्यूगु दु ।",https://www.newaonlinenews.com//%E0%A4%85%E0%A4%AB%E0%A4%97%E0%A4%BE%E0%A4%A8%E0%A4%BF%E0%A4%B8%E0%A5%8D%E0%A4%A4%E0%A4%BE%E0%A4%A8%E0%A4%AF%E0%A4%BE-%E0%A4%B5%E0%A4%BF%E0%A4%A6%E0%A5%87%E0%A4%B6-%E0%A4%AE%E0%A4%A8%E0%A5%8D%E0%A4%A4%E0%A5%8D%E0%A4%B0%E0%A4%BE%E0%A4%B2%E0%A4%AF-%E0%A4%B2%E0%A4%BF%E0%A4%95%E0%A5%8D%E0%A4%95-%E0%A4%86%E0%A4%A4%E0%A5%8D%E0%A4%AE%E0%A4%98%E0%A4%BE%E0%A4%A4%E0%A5%80-%E0%A4%AC%E0%A4%AE-%E0%A4%AE%E0%A5%81%E0%A4%B2,"January 12, 2023, Thursday 10:53:12",नेवा: अनलाइन न्युज – ललेन्द्र शाक्य 
सार्क पत्रकारपिनिगु सम्मेलन भारतय् क्वचाल,"सार्क जर्नालिस्ट फोरम व गौतम बुद्ध विश्वविद्यालयया हिन्दी विभाग खालसाया मंका तत्वावधानय् राष्ट्र निर्माणय् पत्रकारिताया भूमिका विषययात कःघाना सार्क देशया पत्रकारपिनिगु अन्तर्राष्ट्रिय पत्रकार सम्मेलन २०२३ जनवरी १० व ११ अर्थात २०७९ साल पुष २६ मंगलवाः व २७ गते बुधवाः निन्हुयंक याना क्वचागु दुृ । उगु सम्मेलय् नेपाल, भारत, बंगलादेश, भुटान, श्रीलंकाया सच्छिम्ह पत्रकार, विषय  विशेषज्ञ व शोध अध्येतापिन्सं ब्वति काःगु खः ।   सार्क जर्नालिष्ट फोरम (एसआरएफ) या नायो राजु् लामां उगु सम्मेलनयात सम्वोधन यासें सभ्यताया आरम्भ भारतपाखें जूगु व सनातन धर्म पाखे जूगु खः धकाः धयादिसें सनातम धर्मया विचार फुक्क विचार सिवें आपालं प्राचानी खः धकाः धयादीगु दु । सम्मेलनय् वय्कलं थौं भारत विश्वया न्यागू प्रमुख समर्थ देश मध्ये छगू खः । भारत,नेपाल व बंगलादेशया उत्पति समान खः नापं छगू हे खः धयादिसें २१ औ  सदि एसियाया सदी जुइगु धारणा प्वंकुसें  अफगानिस्तानय् मिसा पत्रकारया मछिंपहःया बारे नं कनादीगु खः । वय्कलं उगु ,विषयलय् अफगानिस्तानय् मिसा न्यूज एंकरया बुर्का फिना समाचार ब्वने माःगु अवस्था दु । थ्व गम्भीर विषय जुयाच्वंगु दुसा झीसं थुकिया विरोध याय्माःगु खँय् वं बः बियादीगु दु ।  उगु सम्मेलया मुख्य संरक्षक व गौतम बुद्ध विश्वविद्यालयया कुलपति प्रोफेसर रविन्द्र कुमार सिन्हां नं थःगु खँ कनादीगु उगु सम्मेलनय् वयकलं थःगु खँया झ्वलय् राष्ट्र निर्माण छगू निरन्तर  न्ह्याः वनाच्वनीगु प्रकिया खः धयादिसें राष्ट्र निर्माण राष्ट्रया बारे अवधारणाया अभिव्यक्त व स्पष्ट  यायगु ज्यां याना शुरु जुइ धकाः धयादीगु दु । वयकलं न्ह्योने पत्रकार  राष्ट्र निर्माणय् सहयोगी दर्शन, विचार व भावनायात जनता तक थ्यंकेत मदत यानाच्वनी । जनमत दयकेत समर्थ जुयाच्वंपिं मिडिया राष्ट्र निर्माणया नितिं तसकं हे उपायोगी जुयाच्वंगु दु धकाः कनादीगु दु् ।  मानवीय व समाज विज्ञान संकायया अधिष्ठाता व अन्तर्राष्ट्रिय सम्मेलनया संरक्षक प्रोफेसर डा।वन्दना पांडें लसकुस न्वचु बियादीगु खः । वयकलं लसकुस न्वचुया झ्वलय् पत्रकारपिन्सं सत्यम शिवम सन्दरमया भावना कःघाना ज्या याना न्ह्याःवनेमाःगु खँ कनादिसें थुकिं सकसितं हित याना च्वनी धकाः धयादीगु दु ।  थुगु सम्मेलनं थुगु खँयात विशेष महत्व बियाः विचार विमर्श  याइ धकाः आशा नं कयादीगु खः । पत्रकारपिन्त लोकतन्त्रया प्यंगूगु अंग माने यानातःगु दु । हिला वनाच्वंगु सामाजिक, राजनीतिक परिदृश्यया लिसे राष्ट्र निर्माणय् पत्रकारिताया भूमिका व दायराया जांच याय्माःगु महत्न्वपूणर् जू धयादिसें थ्व सम्मेलनय् छगू सामाजिक सम्मेलन खः नापं जिं थुगु सम्मेलनयप् सकल सहभागिपिन्त लसकुस याना च्वना धकाः नं धयादीगु खः । उगु सम्मेलनय् सम्मेलनया मूपाहां भारतीय जनसंचार संस्थानया महानिर्देशक संजय द्धिवेदीं कन्युनिकेशनया ज्या धैगु हे जोडे यायगु् खः । वयकलं थःगु खँया झ्वलय् थौं कन्हय् ग्वोवल सिटीजनया खँ जुयाच्वंगु दु । झीत ईश्वरं मानवीय गुण बियातःगु दु । ईश्वरया लँप् धैगु हे एकताया लँपुइ यंकेगु खः  धयादिसें ऋषिमुनिपिन्सं मनू जू धकाः धाःगु दु, थुकिं झीसं सयका कायमाःगु दु, कम्युनिकेशनया खास मतलव हे सम्वाद यायगु खः । न्ह्योने न्ह्यायगु खः नापं मनू जुइगु खः धकाः धयादीगु दु ।   गौतम बु्द्ध विश्वबिद्यालयया प्रांगनय् जूगु् थुगु निन्हुयंकया सम्मेलनय् सार्कया थीथी देशं वःपिं पत्रकारपिन्सं थःथःगु विचार पित बियादीगु खः । विचार पित बिइगु झ्वलय् थौंया सोसल मिडियाया खँयात कःघाना नं थःथःगु खँ तयगु ज्या जूगु खः नापं फोरमया प्रतिनिधिपिन्सं भारतं हे दक्षिण एसिया व विश्वन्यक हे शान्ति स्थापनाया प्रयासया नेतृत्व यायमाःगु खँया विशेष बः नं बियादीगु खः ।  उगु सम्मेलनय् छलफलया झ्वलय् पोष्ट टुथ व फेक न्युजया युगय् पत्रकारिताया ख्यलय् वइगु दिनय् अप्पो चुनौतिया नं उजागर याइ व राष्ट्र निर्माणया लँपुया अनुसरण यायमाःगु सकतां तरीकाया बारे न्हूगु विचारया मञ्च दइगु नं विश्वास कयादीगु दु ।   सम्मेलनय् सहभागि जुयादीपिं थीथी वक्तापिन्सं थःगु धारणा पित बियादीगु झ्वलय् स्वतन्त्रता संग्राम व स्वतन्त्रता लिपा पत्रकारपिनिगु भूमिकाया रेखांकित यायत थुगु सम्मेलन सहायक जुइग्ु नं आशा काःगु दु । थुगु सम्मेलनय् न्हूगु ज्ञानया सिर्जना याइगु खँ नं कनादीगुया  नापं  सार्क देशया नागरिकपिन्त शिक्षित याइ  धैगु खँय् बः बिसें पत्रकारिता ख्यलय् न्ह्योज्यानाच्वंपिं पत्रकारिता समुदायया निनिं नं थ्व सम्मेलन उपयोगी जुइगु भलसा कयादीगु खः ।  नेवाः पत्रकार राष्टिय दबूपाखें उगु सम्मेलनय् दबूया नायो नृपेन्द्रलाल श्रेष्ठ, बरिष्ठ न्वकु सुनिल महर्जन, न्वकु सुरेन्द्र भक्त श्रेष्ठ, दुजः रत्नकाजी महर्जनपिन्सं ब्वति कयादीगु खः । उगु सम्मेलनय् ब्वतिकाःपिन्त हनावना नं यायगु ज्या याःगु खः ।   बुखँ ग्वाहालि सम्यक वाःपौ ",https://www.newaonlinenews.com//%E0%A4%B8%E0%A4%BE%E0%A4%B0%E0%A5%8D%E0%A4%95-%E0%A4%AA%E0%A4%A4%E0%A5%8D%E0%A4%B0%E0%A4%95%E0%A4%BE%E0%A4%B0%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B8%E0%A4%AE%E0%A5%8D%E0%A4%AE%E0%A5%87%E0%A4%B2%E0%A4%A8-%E0%A4%AD%E0%A4%BE%E0%A4%B0%E0%A4%A4%E0%A4%AF%E0%A5%8D-%E0%A4%95%E0%A5%8D%E0%A4%B5%E0%A4%9A%E0%A4%BE%E0%A4%B2,"January 13, 2023, Saturday, 11:53:38",नेवा: अनलाइन न्युज – निश्चल 
टर्की भुखाचय् नेपाःमि सुरक्षित जूगु दु : एनआरएनए,"टर्कीइ थौं सोमवाः सुथय् ब्वःगु तःभुखाचय् आःतक नेपाःमि मलाःगु गैरआवासीय नेपाली संघ (एनआरएनए) नं जानकारी ब्यूगु दु ।  टर्कीया दक्षिणी भागया सिरियन सीमा लिक्क ७.८ रेक्टरस्केलया भुखाय् ब्वःगु खः ।  टर्कीया इस्तानबुल, अंकारा, इज्मिर, अन्टालिया, बोडुर्मलगात क्षेत्रय् निद्वःनिसें नीन्याद्वःया ल्याखय् नेपाःमिपिं च्वनावयाच्वंगु एनआरएनए नं जानकारी ब्यूगु दु । भुखाय् ब्वःगु केन्द्रविन्दु सिरियन बोर्डर लिक्क च्वंगु गाजिएन्तेपय् म्हो जक नेपाःमि दूगु तकं संघं जानकारी ब्यूगु दु । उपिंमध्ये सुं सुं नेपाःमि सम्पर्कय् तकं वयेधुंकूगु दु ।  सम्पर्कय् वःपिं नेपाःमिपिन्सं आःतक सुं नं नेपाःमि भुखाचय् मलाःगु व फुक्क सुरक्षित जूगु जानकारी ब्यूगु दु ।  थप विवरण धाःसा मुंकाः च्वंगु एनआरएनए नं न्ह्यथंगु दु ।  टर्कीइ सुं नेपाःमि भुखाचं यानाः समस्याय् लाःगु दुसा स्वापू तयेत तकं संघं इनाप याःगु दु ।",https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%AF%E0%A5%8D-%E0%A4%A8%E0%A5%87%E0%A4%AA%E0%A4%BE%E0%A4%83%E0%A4%AE%E0%A4%BF-%E0%A4%B8%E0%A5%81%E0%A4%B0%E0%A4%95%E0%A5%8D%E0%A4%B7%E0%A4%BF%E0%A4%A4-%E0%A4%9C%E0%A5%82%E0%A4%97%E0%A5%81-%E0%A4%A6%E0%A5%81-%E0%A4%8F%E0%A4%A8%E0%A4%86%E0%A4%B0%E0%A4%8F%E0%A4%A8%E0%A4%8F,"February 5, 2023, Monday 14:11:09",नेवा: अनलाइन न्युज – ललेन्द्र शाक्य 
युक्रेनया आवासीय भवनय् रुसं क्षेप्यास्त्र आक्रमण : ३६ म्ह सित,युक्रेनया दक्षिणपूर्वी सहर डिनिप्रोया छगू आवासीय भवनय् रुसं याःगु क्षेप्यास्त्र आक्रमणपाखें सीपिनिगु ल्याः स्वीखुम्ह (३६ म्ह) थ्यंगु दु ।  क्षेप्यास्त्र प्रहारपाखें आक्रमणय् गुंगू तल्लाया भवनया छगू ब्व पूर्णरुपं ध्वस्त जूगु दुसा उगु आक्रमणय् लानाः आःतकं निगू दर्जनसिबें अप्वः मनूत बेपत्ता जुयाच्वंगु दु । युक्रेनया डिनिप्रोया मेयरं रुसं आक्रमण याःगु अपार्टमेन्टय् फसेजूपिं मनूत म्वाइगु आशा कम जक जूगु धाःगु दु । अधिकारीपिनिगु कथं उगु हमलाय् कम्ती नं ३६ म्हेसिगु ज्यान वंगु दुसा उद्धार यायेगु कुतः जुयाच्वंगु दु । उगु आक्रमणय् लानाः आपालं मनूत अझ नं बेपत्ता जुयाच्वंगु दुसा ७५ म्ह घाःपाः जूगु दु ।,https://www.newaonlinenews.com//%E0%A4%AF%E0%A5%81%E0%A4%95%E0%A5%8D%E0%A4%B0%E0%A5%87%E0%A4%A8%E0%A4%AF%E0%A4%BE-%E0%A4%86%E0%A4%B5%E0%A4%BE%E0%A4%B8%E0%A5%80%E0%A4%AF-%E0%A4%AD%E0%A4%B5%E0%A4%A8%E0%A4%AF%E0%A5%8D-%E0%A4%B0%E0%A5%81%E0%A4%B8%E0%A4%82-%E0%A4%95%E0%A5%8D%E0%A4%B7%E0%A5%87%E0%A4%AA%E0%A5%8D%E0%A4%AF%E0%A4%BE%E0%A4%B8%E0%A5%8D%E0%A4%A4%E0%A5%8D%E0%A4%B0-%E0%A4%86%E0%A4%95%E0%A5%8D%E0%A4%B0%E0%A4%AE%E0%A4%A3-%E0%A5%A9%E0%A5%AC-%E0%A4%AE%E0%A5%8D%E0%A4%B9-%E0%A4%B8%E0%A4%BF%E0%A4%A4,"February 16, 2023",नेवा: अनलाइन न्युज – ललेन्द्र शाक्य 
टर्कीए भुखाचय् ३६ हजारसिबें अप्वः मनूत सित,टर्कीएया पूर्वी भाग व जलाखला सिरियाय् वंगु माघ २३ गते ब्वःगु तःभुखाचय् लानाः ३६ हजारसिबें अप्वः मनूत सीधुंकगु दुसा द्वलंद्वः मनूत घाःपाः जूगु दु । टर्कीएया कहरामनमारसयात केन्द्रविन्दु दयेकाः ७.८ म्याग्निच्युडया भुखाय् व वधुंकाःया छुं ईलिपा ब्वःगु उलि हे शक्तिशाली मेगु लिभुखाचं टर्कीएया झिगू प्रान्तय् अकल्पनीय क्षति जूगु दु । जलाखला देय् सिरियाय् नं जनधनया आपालं क्षति जूगु दु । भुखाचं दुनावःगु भवनया भग्नावशेषपाखें म्वाःम्वाः हे उद्धार यायेत टर्कीइ उद्धारकःमि अझ नै संघर्ष यानाच्वंगु दुसा भुखाय्या १ सय ७५ घौलिपा छम्हेसित म्वाःम्वाः हे उद्धार याःगु दु । टर्कीए सरकारं गुणस्तरहीन भवन दयेकूगु अभियाोगय् आपालं निर्माण व्यवसायीपिन्त  गिरफ्तार याःगु दु । अदाना सहरया अभियोजकं दुनावःगु भवनया सम्बन्धय् अनुसन्धान न्ह्याकेत ६२ म्हेसित हिरासतय् तयेत आदेश ब्यूगु दु । विद्रोहीया पकड दूगु उत्तरपश्चिमी सिरियाय् उद्धारया ज्या क्वचाःगु जानकारी बिसें स्वयंसेवी संस्थातसें ताःहाकःगु गृहयुद्धया हुनिं अन राहतया ज्याझ्वः न्ह्याकेत थाकूगु धाःगु दु ।,https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80%E0%A4%8F-%E0%A4%AD%E0%A5%81%E0%A4%96%E0%A4%BE%E0%A4%9A%E0%A4%AF%E0%A5%8D-%E0%A5%A9%E0%A5%AC-%E0%A4%B9%E0%A4%9C%E0%A4%BE%E0%A4%B0%E0%A4%B8%E0%A4%BF%E0%A4%AC%E0%A5%87%E0%A4%82-%E0%A4%85%E0%A4%AA%E0%A5%8D%E0%A4%B5%E0%A4%83-%E0%A4%AE%E0%A4%A8%E0%A5%82%E0%A4%A4-%E0%A4%B8%E0%A4%BF%E0%A4%A4,"March 17, 2023 10:53:04",नेवा: अनलाइन न्युज – ललेन्द्र शाक्य 
टर्की व सिरियाय् तः भुखाय् ब्वयाःमदुपिनिगु ल्याः ३३ हजार सिब्ये अप्वः थ्यन,टर्की व सिरियाय् वंगु सोमवाः ब्वःगु तःभुचं लानाः सिइपिनिगु ल्याः आः तकया दुनें ३३ हजार सिब्ये अप्वः थ्यंगु दु । सन् १९३९ लिपा हे शक्तिशाली तः भुखाय् ब्वःगु कारण आइतवाः सनिलय् तकया दुने टर्की व सिरिया नापं यानाः ३३ हजार सिब्ये अप्वः मनूतय्गु ज्यान वंगु दुसा अझ नं यक्वः मनूत बेपत्ता जुयाच्वंगु अन्तर्राष्ट्रिय सञ्चार माध्यम. न्ह्यथंगु दु ।,https://www.newaonlinenews.com//%E0%A4%9F%E0%A4%B0%E0%A5%8D%E0%A4%95%E0%A5%80-%E0%A4%B5-%E0%A4%B8%E0%A4%BF%E0%A4%B0%E0%A4%BF%E0%A4%AF%E0%A4%BE%E0%A4%AF%E0%A5%8D-%E0%A4%A4%E0%A4%83-%E0%A4%AD%E0%A5%81%E0%A4%96%E0%A4%BE%E0%A4%AF%E0%A5%8D-%E0%A4%AC%E0%A5%8D%E0%A4%B5%E0%A4%AF%E0%A4%BE%E0%A4%83%E0%A4%AE%E0%A4%A6%E0%A5%81%E0%A4%AA%E0%A4%BF%E0%A4%A8%E0%A4%BF%E0%A4%97%E0%A5%81-%E0%A4%B2%E0%A5%8D%E0%A4%AF%E0%A4%BE%E0%A4%83-%E0%A5%A9%E0%A5%A9-%E0%A4%B9%E0%A4%9C%E0%A4%BE%E0%A4%B0-%E0%A4%B8%E0%A4%BF%E0%A4%AC%E0%A5%8D%E0%A4%AF%E0%A5%87-%E0%A4%85%E0%A4%AA%E0%A5%8D%E0%A4%B5%E0%A4%83-%E0%A4%A5%E0%A5%8D%E0%A4%AF%E0%A4%A8,"March 14, 2023, Monday 12:47:58",नेवा: अनलाइन न्युज 
दक्षिण एसियाय् कोभिडया लिच्वः भावी पुस्तातक लाइ : विश्व बैंक,"विश्व बैंकं दक्षिण एसियाली मुलुकय् कोभिड १९ या लिच्वः मेगु पुस्तातक लाइगु धाःगु दु । महामारीं मचात व युवात यानाः इमिगु स्वाभाविक विकास व जिवंकाःछिया आम्दानीइ क्षति याःगु धासें विश्व बैंकं अर्थतन्त्रया विकास व भावी पुस्तायात तकं थुकिं लिच्वः लाकीगु विश्व बैंकया धापू दु । विश्व बैंकं २५ दँ उमेर समूहसिबें क्वय् च्वंपिं युवाबारे याःगु तथ्यांक विश्लेषणपाखें थुज्वःगु निष्कर्ष पिकाःगु धाःगु दु । विश्व बैंकं प्रतिवेदन सार्वजनिक यासें धाःगु दु, ‘महामारीं विकासयात जक लिच्वः लाकूगु मखु, थुकिं मानव पूँजीइ तकं उलि हे तःधंगु क्षति याःगु दु ।’ महामारीया हुनिं विद्यालय बन्द जूगु, स्वास्थ्य सेवा व रोजगारीया लुखा बन्द जूबलय् मानव पूँजीइ अप्वः क्षति जूवंगु विश्व बैंकया धापू दु । ‘ह्युमन क्यापिटल’य् कोभिडं लाकूगु लिच्वःया विषयस विश्व बैंकया न्हूगु प्रतिवेदनय् बाल्यकालनिसें युवावस्थातकया लिच्वःया विषयस विश्लेषण यानातःगु खः । तथ्यांक कथं कोभिडया हुनिं मचातय्गु स्वभाविक सिकाइस झड्का लाःगु दु । उपिं मचात वयष्क जुइबलय् कन्हय् इमिगु आम्दानीइ तकं थुकिया लिच्वः खनेदइगु विश्व बैंकं धाःगु दु । दक्षिण एसियाया नितिं विश्व बैंकया न्वकू मार्टिन रेजरं महामारीं विद्यालय बन्द जूगु, रोजगारी गुमेजूगु व कमजोर छेँजःयात आर्थिक संकटय् लाकूबलय् दक्षिण एसियाया मचात व युवापिन्त लिच्वः लाकूगु धाःगु दु । मानव पूँजीइ जूगु नोक्सानया हाकनं प्राप्ति महत्वं जाःगु जूगु धासें वं थुकी सरकारतसें ज्या यायेमाःगु धाःगु दु । दक्षिण एसियाय् अप्रिल २०२० निसें मार्च २०२२ तक विद्यालयत आंशिक वा पूर्ण रुपं बन्द जूगु खः । विश्व बैंकया कथं स्वीन्हु (३० दिं) विद्यालय बन्द जूगु धयागु ३२ दिं बराबरया पढाइ गुमेयायेगु खः । थुगु इलय् विद्यार्थीपिन्सं विद्यालयस जक मजूसे छेँय् नं सयेकेगु ह्वःताः कायेमखन । लिसें ब्वनातःगु खँ नं ल्वःमनीगु जुल । प्रतिवेदनं बंगलादेशय् १५ महिना विद्यालय बन्द जूबलय् २६ महिनाया पढाइ गुमेजूगु सीदूगु दु । भारत व पाकिस्तानय् तकं थुज्वःगु हे आँकडा खनेदूगु दु । ",https://www.newaonlinenews.com//%E0%A4%A6%E0%A4%95%E0%A5%8D%E0%A4%B7%E0%A4%BF%E0%A4%A3-%E0%A4%8F%E0%A4%B8%E0%A4%BF%E0%A4%AF%E0%A4%BE%E0%A4%AF%E0%A5%8D-%E0%A4%95%E0%A5%8B%E0%A4%AD%E0%A4%BF%E0%A4%A1%E0%A4%AF%E0%A4%BE-%E0%A4%B2%E0%A4%BF%E0%A4%9A%E0%A5%8D%E0%A4%B5%E0%A4%83-%E0%A4%AD%E0%A4%BE%E0%A4%B5%E0%A5%80-%E0%A4%AA%E0%A5%81%E0%A4%B8%E0%A5%8D%E0%A4%A4%E0%A4%BE%E0%A4%A4%E0%A4%95-%E0%A4%B2%E0%A4%BE%E0%A4%87-%E0%A4%B5%E0%A4%BF%E0%A4%B6%E0%A5%8D%E0%A4%B5-%E0%A4%AC%E0%A5%88%E0%A4%82%E0%A4%95,"March 20, 2023 14:16:32",नेवा: अनलाइन न्युज – ललेन्द्र शाक्य 
