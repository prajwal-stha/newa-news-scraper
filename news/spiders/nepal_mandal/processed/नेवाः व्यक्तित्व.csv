,headline,date,final_news,url
0,लक्ष्मण राजवंशी ,"Thu Nov 24, 2011  10:30 am","बुदिं : वि.सं. १९९२ श्रावण आैंसी, वँतु त्वा:, येँ । थाय्‍बाय्‍ : थौंकन्हय्‍ बुद्धि निवास, सत्यमार्ग, ल्हुति, वनस्थली, येँ । नेपालभाषां पिदंगु बाखं मुना सफू : १.	नमिंग्वा:गु सर्ग:	 (ने.सं. ११०८) २.	बुलुमि (ने.सं. ११११) ३.	देखा	(ने.सं. १११५) ४.	आलमत (ने.सं. १११९) ५.	ह्‍याउँ निभा: (ने.सं. ११२२) ६.	लिथ्व:गु स: (ने.सं. ११२५) ७.	झसुका: (ने.सं. ११२५) ८.	नसना (ने.सं. ११२७) ९.	ल:हू (ने.सं. ११२८) नेपालभाष्ाा पिदंगु च्वखँ मुना: १.	न्हसला  (ने.सं. ११२८) अंग्रेजी भाष्ाां हीका: पिदंगु सफूज् 1.	Women and Other Stories 2.	Shattered Dream and Other Stories 3.	The Red Sun and Other Stories 4.	The Lottery and Other Stories 5.	The Flalen Kite and Other Stories नेपाली भाष्ाां पिदंगु सफू : १.	""तिम्रो कपाल मेरो निधार"" (बाखं मुना) 	वि.सं. २०३८ २.	""प्रतिविम्ब"" (समसामयिक राजनीतिक च्वसु मुना) वि.सं. २०४६ ३.	""गुञ्जन"" (निबन्ध संग्रह) वि.सं. २०६४ (नेवा: न्ह्‍यलुवा व शिक्ष्ासेवीकथं नांदंम्ह लक्ष्मण राजवंशी थौंकन्हय् नेवा: देय् दबूया संरक्ष्ाक व नेवा: जागरण मञ्चया सल्लाहकारकथं सकि्रय जुयाच्वनादीगु दु । थ्वय्‍क: सिद्धार्थ बनस्थली स्कूलया संस्थापक पि्रन्सिपल नं ख: ।)",http://www.nepalmandal.com/content/17414.html
1,बहुप्रतिभाशाली साहित्यकार गिरिजाप्रसाद जोशी ,"Wed Dec 21, 2011  6:06 pm","नेपालभाषा साहित्य ख्यलय् थ:गु बिस्कं म्हसिका बिया: भाषा साहित्य थपूया नितिं महत्वपूर्ण योगदान यानादीम्ह व्यक्तित्वया रुपय् बहुप्रतिभाशाली साहित्यकार गिरिजाप्रसाद जोशी झीगु मिखाया न्ह्‍य:ने दं वइ । थाय् पायेफु, थाय् हिलेफु तर वनाथाय् तक साहित्यिक लकस सृजना यायेफूम्ह गिरिजाप्रसाद जोशीं कविता, उपन्यास, नाटक नापं यक्व ख्यलय् थ:गु च्वसा न्ह्‍याकादीगु दु । वय्‍कलं साहित्यया फुक्कं धइथें विधा पाखे यक्व हे च्वछायेबह:गु साहित्य सृजना यानादीगु दु । वय्‍कलं कविता विधापाखें च्वयादीगु सफूत थथे दु :– १.पालिख्वाँय् (ने.सं. १०७९) २. हार्इ हार्इ रे थ्वँया बात्चा (ने.सं. १०८५) ३ आगं (ने.सं. १०९०) ४. सुथनाप सुथय् सुथय् (ने.सं. १०९५) ५. गिरिजा प्रसादया गद्य कविता  (ने.सं. १०९८) ६.जनताया म्ये १११० (ने.स. ११११) ७. किसिद्‍वम्ब: (ने.सं. ११११) ८. मन्त्र (ने.सं. ११०३) ९. बुद्ध नुग: (ने.सं.११०३) १०. तबन (ने.सं. ११०५) वय्‍कलं उपन्यास विधाय नं यक्क हे च्वसा न्ह्‍याकादीगु दु । प्रचलित उपन्यासया धारणा स्वरुप व संरचनाया विरोधय् एकदम हे पाका: छगू मेगु विद्रोहया नां तयेत स्व:म्ह उपन्यासकार धका: वय्‍क:यात समालोचक कृष्णचन्द्र सिंह प्रधानं टिप्पणी यानादीगु दु । वय्‍क: छम्ह विद्रोही स्वभाबम्ह च्वमि ख: । अथे जूसां वय्‍कलं विद्रोह धापूति जक सीमित मयासें संरचनाय् नं थ्वयेकूगु खनेदु । समसामयिक जीवनयात न्ह्‍यब्वया आक्रोशित मनस्थिति ब्वयेगु, सामाजिक विसंगति, मतिनायात थ: हे कथं विश्लेषण यानादीम्ह गिरिजाप्रसाद जोशीया आैपन्यासिक विशेषता विरोध व बौद्धिकता प्रर्दशन नं ख: । वय्‍क: छम्ह प्रगतिशील च्वमिया रुपय् उपन्यास विधाय् नं उतिक हे सकि्रय खनेदु । न्हापां कविता विधाय् छम्ह रहस्यवादी स्वछन्द कविया रुपय् पिदँम्ह वय्‍क: लिपा वना  प्रगतिशिल कविया रुपय् पिलु झायादीगु ख: । त:मिया दथुइ चिमिपिनि स: वय्‍कलं थ:गु च्वसा पाखें थ्वयेके ज्यानं यानादीगु खनेदु । मर्यादाया पक्षय् अन्याय अत्याचार सहमयाइम्ह उपन्यासकारकथं नं वय्‍क:यात नालेगु या: । मतिनायात व्यागलं हे ढंग न्हयब्वया: शैली व भाय् नितां उतिकं हे प्रभावशाली रुपं न्ह्‍यब्वयादीम्ह गिरिजाप्रसाद जोशीया उपन्यासय्‍ व्वमिपिनि नितिं चुम्बक थें आकर्षण याना यंकेगु क्षमता नं खनेदु । वय्‍कल च्वयादीगु उपन्यासत थुकथं दु : – १) धकिं (ने.सं. १०९०) २) छि स्याना: हत्या (ने.सं. १०९६) ३) सिलु स्वां (ने.सं. १०९८) ४) भाजं मिखा (ने.सं.  १०९९) ५) विपात्र (ने.सं. १०९९) ६) व गमला थ्व खैथल  (ने.सं. ११०३) ७) व ल्वहँ जि झ्वाला (ने.सं. ११०७ ) ८) न्याल्ल ब्यां (ने.सं.१११०) ९) यमि गामा: येँ शहर (ने.सं. १११२) अथे हे लघु उपन्यासया रुपय् सिलु म्ये नं पिहां व:गु खनेदु । अझ गुलि कृतित पिहां मव:गु नं दनीगु नं धायेगु या: । धुस्वां साय्‍मि धुंका: दकलय् उप्व: नेपालभाषाया उपन्यास च्वयादीम्ह वय्‍क: हे ख: । अथे हे वय्‍कलं नाटक विधाय् नं च्वसा न्ह्‍याकादीगु दु । 'हाकु स्वाहाने' व 'वाखा छेँ' वय्‍कलं च्वयादीगु नाटकत ख: । थुगु नाटक दबुलिइ क्यनेज्या नं जूगु ख: धा:सा समसामयिक विषयवस्तु जूगु कारणं दबुलिर्इ नाटक लोकंह्‍वा:गु नं ख: । 'हाकु स्वाहाने' नाटक निदर्ेशक बद्री नेपाल थ:पिं गिरिजाप्रसादया च्वसां तसकं प्रभावित जूगु धका: कनादिसे थुगु नाटक निदर्ेशन यायेगु ह्‍वता: चुला:गुलिं थ:पि गौरवान्वित जूगु खँ कनादीगु ख: । खय्‍तला समीक्षकपिसं वय्‍क: नाटक विधापाखे मेमेगु विधाय् थें उलि सशक्त मजू धका: नं धायेगु या: । अथे जूसां आम स्वकुमितय् दथुइ वय्‍क:या नाटक उगु इलय् तसकं लोकं ह्‍वा:गु ख: । वय्‍कलं च्वयादीगु 'चिपनिप' संकिपा २०४६ सालपाखें पिहां व:गु ख: । थुगु संकिपा नं उगु इलय् छगू नव यथार्थतावादी संकिपाया रुपय् बय्‍बय् जूगु ख: । लजगा:या झ्‍वलय् थीथी थासय् वनेमाल, च्वनेमाल, चाहिले माल । तर न्ह्‍याथाय् च्वंसां च्वसा मत्व:तीम्ह साहित्यकार गिरिजाप्रसाद जोशी सम्मान व सिरपायात प्राथमिकता बीम्ह व्यक्तित्व मखु । थुकि नं वय्‍क: चर्चाय्‍ व । नेपालभाषा साहित्यया छग: नगू थंे थीम्ह बुहप्रतिभाशाली साहित्यकार गिरिजाप्रसाद जोशी ने.सं. ११०७ स थ्व संसार विदा  कयादिल । गिरिजा प्रसादया मृत्यु प्वंगु थाय् आतक नं सुनां काये फुगु खनेमदु ।",http://www.nepalmandal.com/content/17807.html
2,अमर संगीत स्रष्टा राजभाइ बज्राचार्य ,"Sun Jun 8, 2014  11:35 am","विजयरत्न असंबरे अबु स्वर्गीय आशाकाजी बज्राचार्य व मां स्वर्गीय सानुमाया बज्राचार्यया कोखं २००८ फागुन १३ गते जन्म जूम्ह राजभाइ बज्राचार्य ६२ दँया उमेरय् वंगु बैशाख १७ गते खुनु थ्व संसार त्व:ता वन । वि.सं. २०३४ सालय् वाणिज्य शास्त्रय् स्नातक यानादीम्ह मदुम्ह राजभाइ बज्राचार्यं कलानिधि संगीत विद्यालयस संगीतया शिक्षा कयादीगु ख: । अन वय्क:यात  स्व. चेतनाथ शर्मा व रंगराव काडम्बरी गुरुपिसं संगीतया ज्ञानबिल । संगीतया ख्यलय् तसकं नुग: क्वसा:म्ह राजभाइ बज्राचार्यया दकलय् लिपांगु एल्बमकथं ‘बुद्धले पाइला टेकेको धर्ती’ उखुनु २०७० फागुन २८ गते पिदन । वय्क:या दकलय् न्हापांगु एल्बम म्यूजिक नेपालं पिका:गु वय्क:या एकल रचना व संगीतय् “रश्मी” ख: । अनंलि राजभाइ बज्राचार्य व अमरराज शर्माया मंका: लसय् बुद्धया भजन मुना “बुद्धया रश्मी” पिदन । अथेहे तुं विराटनगरया उपासिका संघया कुतलय् “प्रज्ञा रश्मी” पिदन । अनंलि नेमवीर शाक्यया कुतलय् आधुनिक म्ये व भावुक म्ये मुना “विडम्बना” पिदन । अथेहे तुं “जि ल्याय्म्ह जुया वल हँ” अले “भजनशिक्षा” नांयागु एल्बम नं पिदन । नेपाल टेलिभिजनय् पिदंगु नेवा: टेलिफिल्म “पला:ख्वाँय्”या वय्क: संगीतकार ख: । संगीत ख्यलय् जक मखु वय्क: कलाया मेमेगु ख्यलय् नं उतिग्यंक हे ल्हा: दुम्ह व्यक्तित्व ख: । संगीतकार अमरराज शर्मां च्वयादीगु “चिरिमां” नांयागु दबू प्याखंया वय्क: निर्देशक ख: । वय्कलं उडुम्बरा, अजातशत्रु, सेरी बन्जा, दोषी सु व पछुतो नांयागु नाटकय् नं संगीत सिर्जना यानादीगु दुसा चिरिमां, मिला:पुसिं, म्वाना च्वंगु लाश नांयागु नाटकया निर्देशक जुया जक मखसे छम्ह संगीतकार जुया नं ज्या यानादिल । अले डाइलग नं च्वयादिल । द्वन्द्व नं स्यनादिल । हुला प्याखं नं स्यना दिल । थुकथं वय्कलं थ: कलाया विविध पक्षय् नुग: क्वसा:म्ह धइगु खँ सकसिया न्ह्य:ने क्यनादिल । कला पारखी व कलाय् मन दुबिउम्ह राजभाइ बज्राचार्य आपालं संगीत कासाय् निर्णायक जुया: थ्व ख्यलय् पला: न्ह्याकूपिन्त ह:पा: व तिब: बियादीगु दु । यलय् जूगु अन्तर स्कूल नेपाली लोक संगीत प्रतियोगिता, श्रीघ: विहारय् जूगु क्षेत्रीय बौद्ध भजन प्रतियोगिता, फम्पी जूगु बाँसुरी बादन प्रतियोगिता, स्वयम्भू ज्ञानमाला भजन खलकं या:गु बौद्ध जागरण संगीत प्रतियोगिता लगायत आपालं संगीत कासाय् वय्क: निर्णायक जुयादीगु दु । आपालं आपा: सिरपा व सम्मानं छाय्पियात:म्ह मदुम्ह राजभाइ बज्राचार्ययात श्रीकृष्ण प्रणामी युवा परिषद्पाखें भक्ति संगीतय् ह:पा: सिरपा, सनातन धर्म ललितपुर शाखायागु कासाय् ह:पा: सिरपा, उपत्यकाव्यापी बुद्ध भजन प्रतियोगिताय् लिउ सिरपा: झी हौग: पुच:या ग्वसालय् जूगु ललितपुरव्यापी आधुनिक गीत प्रतियोगिताय् स:पाखे न्हापा सिरपा वल । अथेहे तुं वय्क:यात नेक्स्ट मोडल नेपालपाखें “लिटल स्टार प्यारेन्टिंग २०७०” सम्मानं छाय् पिल सा बज्राचार्य पूजाविधि व फम्पि कुलेखानी बहुउद्देश्यीय सहकारी संस्थापाखें नं सम्मानित जूगु दु । अक्षयेश्वर महाविहारपाखें वि.सं. २०५२ य् सम्मान, विश्व शान्ति पुस्तकालयपाखें सम्मानया नापनापं बज्र सिरपा: समिति, त्रिवेणी कल्चर सेन्टर, ज्ञानमाला भजन संघ स्वर्ण जयन्ती सम्मान, फर्पिङ्ग गोर गणेश नृत्य प्रशिक्षण केन्द्रकार सम्मान, संगीत शिक्षा प्रतिष्ठान, नेपाल बौद्ध परिषद्, पद्मावती बचत तथा ऋण सहकारी संस्थापाखें सम्मान, विराटनगर उपासिका संघपाखें सम्मानलिसें आपालं सम्मान व सिरपालं छाय्पिउम्ह राजभाइ बज्राचार्य देय्या अमूल्य नीधि ख: । छम्ह अमर संगीत स्रष्टा ख: ।",http://www.nepalmandal.com/content/20048.html
3,मचाम्ह हिरोइन नस्वा: जोशी ,"Wed Mar 26, 2014  10:41 am","विजयरत्न असंबरे नेवा: संकिपाया ख्यलय् मचा कलाकार उलि मदु । अले मचा कलाकारयात मेन रोल बियात:गु संकिपा नं उलि मदु । म्हो जक दु । अज्या:गु हे छगू संकिपा “थ्व ला ग्यानापु स्टायल” ख: । थुके नस्वा जोशीं मेनरोल याना क्यन । झिदँतिनि दुम्ह नस्वा जोशीं थ्व रोलय् बांलाक हे ज्या यानाक्यन । स्वकुमिया नुग: त्याका क्यन । थुके नस्वाया रोल धइगु रवि डंगोल व भिंतुना जोशीया याक:म्ह्याय् कतांमरीया रोल ख: । घालय् ध्वइथें याना: हुर्के यानात:म्ह कतांमरीयात छथ्व: अपहरणकारीतसें अपहरण याइगु बाखनय् दयेकात:गु थ्व फिल्मय् नस्वा जोशीं थ:यात अपहरण या:पिन्त गुकथं झंग: ल्हाना: थ: बचे जुइ धइगु क्यनात:गु दु । अले थुके नस्वा जोशीं छम्ह स्यल्ला:म्ह अभिनयक:मिया रुपय् थ:त न्ह्यब्वया क्यन । थ: निदँत्या दुबले हे नाटकया पात्र जुया: थ:गु पला: न्ह्याकूम्ह नस्वा जोशीया दकलय् न्हापांगु उगु पला:यात लुमंका वया अबु रुमन जोशीं कन, “जि उगु इलय् ‘भूकम्प’ नांयागु छगू सतक नाटक म्हिताच्वनागु । छन्हु नाटक म्हितेगु झ्वलय् नस्वायात नं ज्वना वना । अन व क्वय् च्वने हे माने मजुल । अले जिं थ:गु पार्टय् अभिनय यायेगु झ्वलय् वयात बुया हे ब्वति कया ।” थुकथं थ:गु पला: न्ह्याकूम्ह नस्वा जोशी छम्ह तसकं मिहेनती व प्रतिभां जा:म्ह मचा ख: । उकिसनं अबु रुमन जोशी थ:हे नं छम्ह कलाकार जूगुलिं वयात अबुपाखें त:धंगु तिब: व ह:पा: नं दत । कलाकारिता ख्यलय् आपालं पासापिं नं दु । थ्वहे झ्वलय् नस्वा जोशीयात छगू म्यूजिक भिडियोय् म्हितेत इनाप वल । रामकृष्ण खड्गीं दयेकूगु “बागलाया स्वां” नांयागु म्येया उगु म्यूजिक भिडियो वास्तवय् मचा कलाकारतय्त मेन रोल बियात:गु म्यूजिक भिडियो ख: । उके संगीतक:मि बालकृष्ण वंशीया काय् विप्लव खड्गी व रुमन जोशीया म्ह्याय् नस्वा जोशीं मेन रोल म्हितल । म्यूजिक भिडियोया लुखां थ:गु अभिनयया पला: न्ह्याकूम्ह नस्वा: जोशीं आनी छोइङ्गं हालात:गु म्ये ‘बुद्धरत्न’य् नं मोडलिङ्ग यात । नस्वायात दकले न्हापांखुसी म्यूजिक भिडियोय् ज्या याकूम्ह रामकृष्ण खड्गीं हे वयात दकलय् न्हापांखुसी ‘पटाचारा’ नांयागु संकिपाय् मेलिना मानन्धरया मचाबलेया पार्टय् नस्वायात म्हितकल । यानि कि नस्वा:या दकलय् न्हापांगु संकिपा ‘पटाचारा’ ख: । ‘पटाचारा’निसें न्ह्या:गु वयागु संकिपा यात्रा ‘थ्वला ग्यानापु स्टाइल’ तक थ्यन । थ्वहे दथुइ नस्वाया ‘सुनगाभा’ नांयागु छगू खस नेपाली फिल्म नं पिदने धुंकल । देशविदेशय् तक बय्बय् जूगु ‘सुनगाभा’य् न्ववाये मफुम्ह लाटी जुया: म्हितेत थाकुल धका: थ:गु अभिनय न्ह्यब्वयेगु झ्वलय् नस्वा नं धाल, “उके ल्हा: भाय् याना: खँ ल्हाये मा:बलय् भतिचा थाकुल । मखुसा मेमेगु फिल्मय् उलि थाकु मजू ।” अथे अथेहे थें ‘थ्वला ग्यानापु स्टाइल’य् भिलेनतसें वयात खुकुरी क्यनीगु सिनय् नं भतिचा ग्यात कया: नं नस्वानं कन । थौंकन्हे पाठशाला नेपाल फाउण्डेशन नेपाल नांयागु ब्वनेकुथिइ प्यंगू तगिमय् ब्वनाच्वंम्ह नस्वा जोशीं म्हितूगु मेगु छगू खस नेपाली भाय्या संकिपा “आधी बाटो” मेगु वालय् पिदनेत्यंगु दु । थुके नस्वा:यात झीसं थुकिया हिरोइन जेनिसा केसीया मचाबलय्या पार्टय् स्वये दइ । अले ‘विट्विन मतिना’ नांयागु छगू खस नेपाली फिल्मय् नस्वा जोशीयात निपा: ख्वा:पा: दुम्ह पात्रया रुपय् स्वये दइ । निपा: ख्वा:पा: दुगु पात्रयात फिल्मी भासं स्प्लीट पर्सनालिटी धका: धाइ । थ्व फिल्मय् नस्वा छम्ह अज्या:म्ह मचाया रुपय् खनेदइ कि गुम्ह मचा छक्व: भिंम्ह व सद्देम्ह मचाया रुपय् खनेदइसा गबलें गबलें ग्यानापुम्ह वा उइँसू चा:म्ह मचाया रुपय् खनेदइ । थ्व रोल म्हितेत नं तसकं हे मिहेनत यायेमा:गु खँ नं नस्वा जोशीं कन । कलाकारिता ख्यलय् दिपा मदिक्क पला: न्ह्याकेगु मनंतुना च्वंम्ह नस्वा जोशीं स्कूलय् जुइगु थीथी कासाय् नं आपालं सिरपा त्याके धुंकल । थ: भविष्यय् आर्किटेक्चर इञ्जिनियर जुइ धइगु आज्जु ज्वना: न्ह्या: वनाच्वंम्ह नस्वा जोशीयात नेवा: संकिपा म्हितेबले तसकं न्ह्याइपुसे च्वं । नेवा: संकिपाय् म्हितेबले दां धा:सा उलि मव: तर नेपाली संकिपाय् म्हो नं झिद्व: तका तकया ज्याला व: । गुबलें व सिबें अप्व: नं व: । दां न्ह्याक्व हे अप्व: व:सां वयात खस नेपाली सिबें नेवा: भाय्या संकिपा हे अप्व: य: । अले थ:यात नेवा: फिल्मया कारणं हे अप्व:सिनं म्हसिउगु ख: धइगु बिचा: नस्वा जोशीया ख: । छुं ई न्ह्य: तिनि भ्वँत (बनेपा)य् ‘थ्व ला ग्यानापु स्टायल’या च्यारिटी शो जूगु इलय् गुलिखे मस्तय् मां अबुपिसं नस्वाया तारिफ या:गु व नस्वायात क्यना थ: मस्तय्त नं नस्वा थें सफल जुइमा धका: धा:गु न्यनेदया नस्वाया अबु रुमनयात थ: म्ह्याय्प्रति गर्व जुल धका: रुमन भाजुं हे धा:गु ख: । अले ‘काठमाडौं इन्टरनेशनल माउण्टेनियरिङ्ग फिल्म फेस्टिभल’या झ्वलय् ‘सुनगाभा’ प्रिमियर जूबलय् थ: म्ह्याय् नस्वा: जोशी रेडकार्पेटय् न्यासि वंगु क्षण नं छम्ह अबुया निंतिं गर्वया क्षण धका: नस्वाया अबु रुमनं कन । थुकथं छगू धुंका: मेगु धिसिला:गु पला: न्ह्याकाच्वंम्ह मचाम्ह हिरोनी नस्वा जोशीया पला: अझं सुथां लाना वनी धइगु खँय् संखा यायेथाय् मदु ।",http://www.nepalmandal.com/content/20013.html
4,नेपालभाषा ल्यंकेगु लँय् लक्ष्मीदास मानन्धर ,"Sun Jun 8, 2014  11:55 am","– सुदीपकुमार ढुंगाना – ८५ दँ पुलेधुंकूम्ह लक्ष्मीदास मानन्धर थौंकन्हय् बिचा: यानादी, ‘जिं न्हापां न्ववानागु भाय् तना वनीगु ला मखुला ?’ वंगु दँया एसएलसीइ २५ द्व: नेवा: मस्तय्सं ब्वति का:गु जूसां ४५ म्हसिनं जक नेपालभाषा (नेवार भाषा)य् परीक्षा बिल । १२ दँ पिपल्स क्याम्पसया अध्यक्ष जुयादीम्ह वय्क:या कार्यकालय् सच्छि व ५० म्ह नेवा: भाय् ब्वनीपिं दुगु ख: । तर, आ: छम्ह नं मदु । थुज्व:गु बुखं नेवा: मांभाय् ल्हाइम्ह मानन्धरया छटपटाहट अप्व:गु दु । नेवा: भाय्या विकास ०४६ सालंनिसें ठप्पप्राय: जुयाच्वंगुली वय्क: चिन्तित दु । नेवालं हे थ:गु भाय्यात बेवास्ता या:गुलिं विकास जुइ मफुगु वय्कलं कनादी । स्थानीय तहय् यक्व न्ववाइगु भाषाय् स्थानीय निकाय न्ह्याकेगु धका: येँय् नेपालभाषा व राजविराजय् मैथिली भाषाय् ज्याखँ न्ह्याकूगु ख: । उकियात वय्कलं सकारात्मक तायेकादीगु ख: । तर, अदालतया आदेशं पना बीवं उकियात बचय् यायेत सुं न्ह्यमच्यूगु मानन्धरया धापू दु । सुं नं नेवा: थ:गु भाय् ल्यंकेत अदालतय् पुनरावेदन त: मवंगु खना: वय्क:यात दिक्क ता: । खय्त ला अदालतया फैसला व:गु जेठ १८ गतेयात नेवा:तय्सं विरोध याइ । विरोधं जक छुं मजुइग्ु वय्क:या ठहर दु । वय्क: धा:सा आ: नं गुगु लागाय् गुगु भाय्या बाहुल्यता दु, वहे भाय् स्थानीय निकायय् न्ह्याकेमा:गु मान्यताय् अडिग दी । स्थानीय भाषाया विरोधय् सरकार हे लगय् जूगु वय्क:या आरोप दु । लोकसेवां भाषाय् नम्बर बीगु या:गुली उगु प्रावधान चीकूगु दु । थुकिं भाषाप्रतिया च्यूता: म्हो जूगु दु । ब्वनेकुथिया शिक्षाय् नं कम्प्यूटर व मांभाय्यात ऐच्छिक विषय दयेकूगु व थुपिं मध्यय् ब्वमिं छुं छगू जक ल्ययेमा:गु प्रावधान दु । ‘आ:या सूचनाप्रविधिया युगय् सुनां नं कम्प्यूटरया पलेसा मांभाय्यात ल्यइमखु । कम्प्यूटर व मांभाय् मध्ये छगू ल्ययेमा:गु प्रावधानं थ्व समस्या ब्वलंकूगु ख: । यदि मांभाय्यात प्रोत्साहन यायेगु ख:सा म्होतिं नं २५ वा १० नम्बरया जक जूसां परीक्षा कायेगु व्यवस्था यायेमा: ।’ थ्वहे चिउतालं याना: वय्कलं थ:पाखें भाय् ल्यंकेगु निंतिं कुत: न्ह्याकादीगु दु, नेपालभाषाया ब्वमिपिन्त प्रोत्साहित याना: । थुगुसी वय्कलं नेपालभाषाय् परीक्षा बियादीपिं ४५ म्ह ब्वमिपिन्त म्हतिं द्व:छि व उत्कृष्ट छम्ह ब्वमियात २५ द्व: तका सिरपा: बियादिल । थुकिया निंतिं वय्कलं निगू लख तकाय थातं धुकू नीस्वना दीगु दु । धयादी, ‘जिं छु याये फु, उगु ज्या यानागु दु । मेपिसं नं छुं नं छुं या:सा भाय् सी मखु ।’ साल्ट ट्ेरडिङ कर्पोरेसनया अध्यक्षतकं जुयाच्वनादीम्ह मानन्धर नेपालभाषा ल्यंकेत निरन्तर न्ह्यचिला च्वनेगु खँ कनादी । छुं न्ह्य:तक निम्ह नेवा: नाप लाइबलय् नेवा: भासं हे खँल्हाबल्हा याइगुली आ: खँय् (नेपाली) भासं हे खँ ल्हायेगु अप्वया वनाच्वंगु दु । थुकि वय्क:या चिउता: दु । वय्क: थ: हे नं छेँ नं पिने अप्व: थें खँय् भासं हे न्ववानादी । थुज्व:गु हे अवस्था जुल धा:सा नेपालभाषा याकनं हे लोप जुइ धका: वय्क:या चिउता: दु । अथे ला नेवा: जक मखु, स्थानीय भाषा सकतां म्वायेमा:गु वय्क:या धापू दु । वय्कलं धयादी, ‘उकिया निंतिं अध्ययनया आवश्यकता दु ।’ सामान्य रुपय् न्ववायेवं भाय् मल्यनीगु वय्क:या धापू दु । उकिया निंतिं अध्ययन यायेमा:गु व मांभाय्यात शिक्षा–प्रणालीइ दुथ्याके मा:गु वय्क:या राय दु । ‘नेवा: भाय्सम्बन्धी थ: विज्ञ मखुसां नं मांभाय्या बारे चिउता: धा:सा जुयाच्वनी । उकिं, पकनाज्व:या पिपल्स क्याम्पस सञ्चालक समितिया नाय: जुयाच्वनाबलय् तत्कालीन शिक्षामन्त्री मंगलसिद्धि मानन्धरयात मूपाहाँया रुपय् स:ता: नेपालभाषायात वास्ता मया:गु धका: ब्व:बिया छ्वया’ वय्कलं धयादिल । संयुक्त राष्ट्र संघया सदस्यता का:बलय् नेपालभाषाया हे रञ्जना लिपियात नेपालं थ:गु लिपिया रुपय् न्ह्यब्व:गु हुनिं थुकिया संरक्षणय् सरकारं ध्यान बीमा:गु वय्क:या जिकिर दु । आ: रञ्जना लिपिइ छगू जक पत्रिका पिहां वयाच्वंगु वय्कलं जानकारी बियादिल । तर, उलि जक  नेपालभाषा ल्यंकेत मगा:गु वय्कलं धयादी । थ:गु भाय् ल्यंकेत समुादय हे सक्रिय जुइमा:गु वय्क:या तर्क दु । उकिया निंतिं नेवा:तय्सं हे कोष खडा याना: मस्तय्त मातृभाषाय् शिक्षा बीकेमा:गु वय्कलं सुझाव बियादी । तर स्थिति तसकं हे निराशाजनक दु । स्वनिगलय् न्हापांगु तगिमंनिसें न्यागूगु तगिंतक नेपालभाषा अनिवार्य धा:सां नं जिल्ला शिक्षा अधिकारीं थुकियात लागू या:गु मदु । खुगूगु तगिंनिसें च्यागूगु तगिंतक भाषा व कम्प्यूटर मध्ये छगू ल्ययेमा:गु बाध्यता दु । गुंगूनिसें झिंनिगू तगिंतक भाय् बारे छुं नीति हे दयेकूगु मदु । थ्व प्रमाण नेपाल सरकारं हे मांभाय्यात ब्वलंके मब्यूगु आरोप बीत पर्याप्त जूगु वय्क:या तर्क दु । (नयाँ पत्रिका दैनिकय् पिहांव:गु च्वसु भाय् हिला: न्ह्यब्वया – सं)",http://www.nepalmandal.com/content/20050.html
5,आन्दोलनकारी साहित्यकार राजा शाक्य ,"Wed Dec 14, 2011  3:31 pm","नेपालभाषा साहित्यय् छम्ह न्ह्‍यथनेबह:म्ह व्यक्तित्व ख: राजा शाक्य । पंचायतया 'एक भाषा' नीतिया थाकुगु इलंनिसें नेपालभाषाया निति आन्दोलनय् न्ह्‍यब्वाना वयाच्वनादीम्ह राजा शाक्य भाषिक आन्दोलनकारीनापं छम्ह बालाम्ह साहित्यकारनापं नेपालभाषा स्यनामि नं ख: । थौकन्हय् वयक: 'आशा सफुकुथि' नाप सम्बन्धित जुया ज्या याना च्वनादीगु दु । वि.सं. २०२२ सालयात नेपालभाषा भाषिक आन्दोलनया कारण नं यक्व लुमंकेगु या: । रेडियो नेपालं प्रशारण याना वइच्वंगु 'जिवन दबू'  दिका व्यूगु विरोधय् नेवा:तय्‍सं भाषिक आन्दोलनया लहर हे हयाव्यूगु ख: । थुगु आन्दोलन जनकवि दुर्गालाल श्रेष्ठ, इश्वरानन्द लगायत नेवा: व्यक्तित्वपिनि नेतृत्वय् जूगु ख: । उगु आन्दोलनया व्यवस्थापनय् वय्‍कलं छयाञ्जे जुया: ज्या यानादीगु ख: । खय्‍तला थुगु खँ गनं इतिहासया रुपय् च्वयाता:गु खनेमदु । अथे जूसा भाषिक आन्दोलनया झ्वलय् वय्‍कलं यानादीगु योगदानयात लुमंके बह:जू । उगु इलय् भाषिक आन्दोलनया स्वरुप हीका त्वा: त्वालय् साहित्य सम्मेलन, संगीत सम्मेलन नं याना: नेवा:तय्‍त मनोरञ्जन बिसें छगूकथं सचेत यायेगु ज्या नं जूगु ख: । थुगु ज्याय् राजा शाक्यं महत्वपूर्ण भूमिका म्हितादीगु ख: । पुलापिं गायकपिं प्रेमध्वज प्रधान, योगेश वैद्य‍, ख्यालिजुजु मदनकृष्ण श्रेष्ठ, वरिष्ठ चित्रकार श्यामलाल श्रेष्ठ नं राजा शाक्यया उगु इलय्‍या भुमिकायात कया: च्वछानादीगु ख: । राजा शाक्यं नेपालभाषा कला संस्कृति साहित्य थपू यायेया नितिं थ:गु मासंगलीया छेँय् छगू कथं ज्याकू न्ह्‍याकादिल । थुगु हे थासय् थीथी कलाकार साहित्यकारपिं मुनेगु ज्या नं जुल । थुकियात लुमंकादिसें वय्‍कलं कनादी 'उगु इ जातिय विभेद दुगु इ, जिं थ:गु छेँय् नेपालभाषा साहित्य, संगीत नाप स्वापू दुपिं न्ह्‍याम्ह जूसां लसकुस याना: नापं नकेत्वंके याना । थुकियात जिं सामान्यरुपं कया तर जिथाय् वइपिं पासापिसं हे थ्व खँय् कुंखिना नं दिल । अथे जूसां जिं थ:गु आन्दोलनकारी भूमिकायात छेँनिसें पिनेतक गुकथं ज्यू उकथं न्ह्‍याका यना । 'थुकथं २२ सालया भाषिक आन्दोलन व्यवस्थित रुपं न्ह्‍याकेया नितिं छयाञ्जेया जिम्मा कयादीम्ह राजा शाक्यं आन्दोलन नापनाप साहित्य सृजनाय् नं उतिक हे ध्यान नं बिया दिल । अले छम्ह सफल साहित्यकार नं जुयादिल । नेपाल संवत १०६२ तछलागा २ स केलत्वा: मासंगल्ली राजा शाक्यया जन्म जूगु ख: । वय्‍कलं च्वयादीगु 'मतकी', 'जि खग्रास मखु मिलाया', 'कुचा कुचागु किपा', 'ह्‍वगंगु सर्ग:' बाखं संग्रह पिहाँ वये धुंकूगु दु । 'जि खग्रास मखु मिलाया' सफूतिं ने.सं ११०२ या श्रेष्ठ सिरपा त्याकादीगु ख: । अथेहे  'जीवनया अ:पुगु लँपु', 'अन्धविश्वासय्‍ छयलाबुला', 'अदालत' सफूया अनुवाद नं यानादीगु ख: । वय्‍कलं 'सहलह सुलचं', 'नेपालभाषा व्याकरण', 'जापानया पुला मचा बाखं', 'डाक्टरया कला', 'आशा सफू कुथि' आदि सफू व पत्रिकाय् सम्पादन नं यानादीगु ख: । वय्‍क: भाषा साहित्य ख्यलय् आतक नं त्यानु मचासें न्ह्‍यानाच्वनादीगु दु  । वय्‍क:या ज्या नेपालभाषा ह्‍यमिपिनि नितिं ह:पा: बीगु या नं या:गु दु ।",http://www.nepalmandal.com/content/17698.html
